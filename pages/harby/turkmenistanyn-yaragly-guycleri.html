<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Harby ylym we bilim</title>
    <style>
        .bac-arrow{
            bottom: 9.5vh;
            left: 61%;
        }
    </style>
</head>

<body class="military">
    <div class="main-container">
        <video autoplay loop muted playsinline class="back-full-video">
            <source src="../../assets/video/guchleri-menu-info.mp4" type="video/mp4">
        </video>
        <div onclick="window.location.href='../turkmenistanyn-yaragly-guychler.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <div class="text-container-min" style="display: none;">
                <div class="scrolling-text">
                    <p class="mr-b" style="text-align: center;">TÜRKMENISTANYŇ ÝARAGLY GÜÝÇLERI</p>
                    <p class="mr-b">
                        Geçen asyryň aýaklarynda türkmen halkynyň ykbalynda düýpli öwrülişikler bolup geçdi. 1991-nji
                        ýylyň güýzünde halkymyz öz milli döwletini döretdi we ony berkarar etmäge girişdi. Garaşsyzlyk
                        ýyllarynda ähli ugurlar bilen birlikde, Türkmenistanyň harby syýasatynda hem ägirt uly
                        öňegidişlikler boldy.
                    </p>
                    <p class="mr-b">
                        Garaşsyz döwletiň hemmetaraplaýyn ösdürilmegini, onuň özygtyýarlylygyny goramak, howpsuzlygyny
                        üpjün etmek üçin her bir döwletiň öz milli goşunynyň bolmagy kanunalaýyk zerurlykdyr. Islendik
                        özbaşdak döwlet özüni goramaga borçludyr. Şol borç hem ýokary söweşjeň taýýarlykly, iň häzirki
                        zaman harby tehnikalar bilen üpjün edilen, ata Watanymyzy islendik wehimlerden goramaga ukyply
                        milli Ýaragly Güýçlerimizi kemala getirdi.

                    </p>
                    <p class="mr-b">
                        Garaşsyz döwlet bolandan soň, Türkmenistan gysga wagtyň içinde kuwwatly Ýaragly Güýçlerini
                        döretmek ugrunda ilkinji ädimlerini ätdi. 1992-nji ýylda Türkmenistanyň Goranmak ministrliginiň
                        döredilmegi bilen, ýurdumyzyň harby taýdan garaşsyzlygyna, özygtyýarlylygyna hem giň ýol açyldy.
                        Hut şol ýylyň 27-nji ýanwarynda döwletiň ygtybarly daýanjy – milli Ýaragly Güýçlerimiz
                        döredildi.

                    </p>
                    <p class="mr-b">
                        1992-nji ýylyň 14-nji iýulynda «Türkmenistanyň Goranmak işleri baradaky ministrligini
                        Türkmenistanyň Goranmak ministrligine öwürmek hakynda» Permana gol çekildi. Şol ýylyň 25-nji
                        maýynda bolsa, «Möhletli gullugyň dowamlylygyny bellemek hakynda» Permana gol çekildi.
                    </p>
                    <p class="mr-b">
                        1992-nji ýylyň 27-nji iýunynda Türkmenistanyň serhet goşunlary şeýle hem Milli howpsuzlyk
                        instituty döredildi.
                    </p>
                    <p class="mr-b">
                        1993-nji ýylyň 1-nji sentýabrynda «Türkmenistanyň Goranmak ministrliginiň Harby institutyny
                        döretmek hakynda» Permana gol çekildi. Ýurdumyzda ilkinji Harby institutyň döredilmegi uly waka
                        bolup taryha girdi. 1993-nji ýylyň 1-nji sentýabrynda täze açylan Harby institutda ilkinji harby
                        talyplar okadylyp başlandy.

                    </p>
                    <p class="mr-b">
                        2007-nji ýylyň 14-nji fewralynda ýokary döwlet wezipesine – Garaşsyz, hemişelik Bitarap
                        Türkmenistanyň Prezidenti wezipesine Gurbanguly Mälikgulyýewiç Berdimuhamedowyň ählihalk
                        tarapyndan saýlanmagy bilen milli goşunyň taryhynda täze ösüş tapgyry başlandy. «Watan goragçysy
                        hiç zatda kynçylyk çekmeli däldir, onuň azygy bol, egin-eşigi ýyly, tehnikasy-ýaragy gurat
                        bolmalydyr» diýen çuňňur alada ýugrulan wezipeler turuwbaşdan Milli Liderimiziň alyp baran harby
                        syýasatynyň özenini kesgitledi.

                    </p>
                    <p class="mr-b">
                        Türkmenistanyň goranyş esasyny düzýän döwlet harby guramasynyň – ýurdumyzyň Ýaragly Güýçleriniň
                        düzümleri hemmetaraplaýyn kämilleşdirilmäge başlandy. Ýurdumyzyň gury ýer, howa we deňiz
                        çäklerimiziň ygtybarly goragyny üpjün etmek maksady bilen, Ýaragly Güýçlerimiziň düzümlerindäki
                        Guryýer goşunlarynyň, Harby howa güýçleri we howa hüjüminden goranmak goşunlarynyň
                        maddy-enjamlaýyn binýady döwrebaplaşdyrylmaga girişildi. Ýaragly Güýçleriň düzüminde täze goşun
                        görnüşi – Harby-deňiz güýçleri döredildi.

                    </p>
                    <p class="mr-b">
                        Gahryman Arkadagymyzyň Türkmenistanyň Ýaragly Güýçlerine ýokary ýolbaşçylygy amala aşyrýan
                        döwründe, Ýaragly Güýçlerimizi we beýleki goşunlaryny has döwrebap derejä ýetirmek üçin
                        parasatly harby syýasaty durmuşa geçirip, hut özüniň başlangyjy bilen ilkinji gezek
                        Türkmenistanyň Ýaragly Güýçlerini uzak möhletleýin maksatnama esasynda ösdürmäge gönükdirilen
                        Döwlet maksatnamalary kabul edildi we häzirki wagtda Arkadagly Gahryman Serdarymyzyň tagallalary
                        bilen olaryň esasynda harby özgertmeler amala aşyrylyp, milli goşunymyz yzygiderli
                        kämilleşdirilýär. Ýurdumyzyň milli Ýaragly Güýçlerini berkitmek strategiýasynyň esasy ugurlary
                        Ýaragly Güýçleriň harby tehnikalarynyň kämilligini gazanmakdan, ony dünýäniň iň öňdebaryjy harby
                        tehnikalary, harby enjamlary bilen ýeterlik derejede doly üpjün etmekden ybaratdyr. «TürkmenÄlem
                        52oE» emeli hemra aragatnaşygynyň kosmos giňişligine çykarylmagy harby ulgamyň ylmy-tehnologiýa
                        mümkinçiliklerini has-da giňeltdi.

                    </p>
                    <p class="mr-b">
                        2008-nji ýylyň 15-nji awgustynda Milli Liderimiz taryhy Permana – Türkmenistanyň Watan
                        goragçylarynyň gününi döretmek we ony her ýylyň 27-nji ýanwarynda ýokary derejede guramaçylykly
                        bellemek hakynda Permana gol çekdi.

                    </p>
                    <p class="mr-b">
                        2011-nji ýylyň 6-njy ýanwarynda hormatly Belent Serkerdebaşymyzyň Türkmenistanyň Goranmak
                        ministrliginiň Baş raýat goranyşy we halas ediş işleri müdirliginiň täze edara binasyny açyp
                        bermegi bilen, adatdan daşary hadysalaryň öňüni almak boýunça Goranmak ministrliginiň
                        maddy-enjamlaýyn binýady has-da kämilleşdi. Bu ýerde döredilen şertler müdirlige öz üstüne
                        ýüklenen, ilkinji nobatda, adamlaryň howpsuzlygyny üpjün etmek, ilatymyzy adatdan daşary
                        ýagdaýlardan goramak, tebigy betbagtçylygyň heläkçiligini aradan aýyrmak boýunça çäreleri
                        geçirmek ýaly möhüm we jogapkärli wezipeleri üstünlikli ýerine ýetirmäge mümkinçilik berdi.

                    </p>
                    <p class="mr-b">
                        Milli Liderimiziň parasatly başlangyjy esasynda söweşjeň baýdaklary gowşurmak dabarasy hem
                        ýurdumyzda asylly däbe öwrüldi. Gahryman Arkadagymyzyň belleýşi ýaly: «Watan goragy türkmen
                        halkynyň ähli nesilleri üçin beýik hormatdyr». Nusgalyk ömürleri, öçmejek gahrymançylygy,
                        deňsiz-taýsyz edermenligi bilen bu hormata mynasyp bolan Watan ogullary halkymyzyň baky
                        hakydasynda. Şonuň üçin milli gahrymanlarymyz hatyralanyp paýtagtymyzyň gözel künjeginde «Halk
                        hakydasy» ýadygärlikler toplumy guruldy. Ýadygärlikler toplumynda döredilen «Ruhy tagzym», «Baky
                        şöhrat» we «Milletiň ogullary» ýadygärlikleri halkymyzyň ýeňişlere beslenen şöhratly taryhyna,
                        Watan gerçekleriniň deňsiz-taýsyz edermenligine we gahrymançylygyna her bir türkmeniň kalbynda
                        buýsanç duýgusyny döredýär.

                    </p>
                    <p class="mr-b">
                        2016-njy ýylyň 26-njy martynda hormatly Belent Serkerdebaşymyzyň degişli tabşyrygy esasynda
                        Türkmenistanda ilkinji gezek milli goşunyň söweşjeň taýýarlygyny duýdansyz gözden geçirmek
                        çäresi başlandy. Bu barlag goşunyň söweşjeň ukybynyň we harby gullukçylaryň hünär
                        ussatlyklarynyň ýokarydygyny ýene-de bir gezek görkezdi. Şondan bäri hem harby türgenleşik
                        meýdanlarynda okuw türgenleşiklerini yzygiderli geçirmeklik ýola goýuldy.

                    </p>
                    <p class="mr-b">
                        2022-nji ýylda Gahryman Arkadagymyz hormatly Belent Serkerdebaşymyzyň tabşyrygy bilen
                        Türkmenistanyň Döwlet serhet gullugynyň ýanyndaky ýurdumyzyň harby we hukuk goraýjy edaralarynyň
                        Hojalyk müdiriýetiniň täze binalar toplumynyň açylyş dabarasy boldy.

                    </p>
                    <p class="mr-b">
                        Türkmen halkynyň Milli Lideri Gurbanguly Berdimuhamedowyň özgertmeler ýoluny mynasyp dowam edýän
                        Arkadagly Gahryman Serdarymyzyň Prezidentlige saýlanmagy bilen döwletimiziň harby ulgamynda ýene
                        bir ösüşli döwrüň başy başlandy. Türkmenistanyň Mejlisiniň 2023-nji ýylyň 26-njy ýanwaryndaky
                        Karary esasynda hormatly Belent Serkerdebaşymyza goşun generaly harby adynyň dakylmagy hormatly
                        Belent Serkerdebaşymyzyň beýik işleriniň, harby-syýasy başarjaňlygynyň, öňdengörüjilikli döwlet
                        syýasatyny alyp barmagynyň oňyn netijesi boldy.

                    </p>
                    <p class="mr-b">
                        Garaşsyzlyk ýyllary içinde alnyp barlan harby özgertmeler, gazanylan üstünlikler eziz
                        Watanymyzyň abadançylygynyň, mähriban halkymyzyň bagtyýar durmuşynyň bähbidine gönükdirilen
                        beýik işlerdir.
                    </p>

                </div>
            </div>

        </div>
    </div>

</body>

</html>