<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Harby-howa güýçleri</title>
    <style>
        .bac-arrow{
            bottom: 9.5vh;
            left: 61%;
        }
    </style>
</head>

<body class="military">
    <div class="main-container">
        <video autoplay loop muted playsinline class="back-full-video">
            <source src="../../assets/video/guchleri-menu-info.mp4" type="video/mp4">
        </video>
        <div onclick="window.location.href='../turkmenistanyn-yaragly-guychler.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <div class="text-container-min" style="display: none;">
                <div class="scrolling-text">
                    <p class="mr-b">
                        Türkmenistanyň Ýaragly Güýçleriniň düzüminde 1994-nji ýylyň aprel aýynda täze goşun görnüşi –
                        Harby-howa güýçleri we howa hüjüminden goranmak goşunlary döredildi. Onuň düzümine goşun
                        kysymlary – Awiasiýa, Asmana atyjy raketa goşunlary we Radiotehniki goşunlary girizildi.
                        Hormatly Belent Serkerdebaşymyz Türkmenistanyň guryýer, howa we deňiz serhetlerini goramagy,
                        goranyş ulgamynda döwlet syýasatynyň esasy ugurlarynyň biri hökmünde kesgitläp, Türkmenistanyň
                        Ýaragly Güýçleri ýaraglanyşyň, harby we ýörite tehnikanyň, söweşjeň uçarlaryň we dikuçarlaryň,
                        uçarmansyz uçýan enjamlaryň häzirki zaman ulgamlary we nusgalary bilen yzygiderli üpjün edýär.
                    </p>
                    <p class="mr-b">
                        Milli Liderimiziň ýurdumyzyň Harby-howa güýçleriniň we howa hüjüminden goranmak goşunlarynyň
                        maddy-enjamlaýyn binýadyny kämilleşdirmek babatda edýän tagallalarynyň netijesinde «SU-25»
                        kysymly okuw-türgenleşik uçarlaryň birnäçesi, «SU-25» kysymly kompýuter ulgamy bilen
                        kämilleşdirilen uçar, radiolokasiýa aňtaw toplumlary, «MI-8» kysymly ýangyn söndüriji, «MI-8T»
                        kysymly lukmançylyk hyzmaty üçin niýetlenen dikuçarlar, «An-74» kysymly harby-ulag uçary,
                        «Agusta-109», «Eurocopter-145» kysymly dikuçarlar, «Diamond-42» kysymly ýörite uçarlary, halas
                        ediji dikuçarlary, «MiG-29» kysymly söweşjeň uçarlary, «M-346» kysymly uçarlary Ýaragly
                        Güýçlerimiziň düzümine goşuldy. Belläp geçsek, 2008-nji ýylda «MiG-29» kysymly, 2021-nji ýylda
                        «M-346» kysymly söweşjeň uçarlarda türkmen halkynyň Milli Lideri Gurbanguly Berdimuhamedow
                        uçuşlary amala aşyrdy.
                    </p>
                    <p class="mr-b">
                        Häzirki wagtda howa giňişliginde uçarmansyz uçýan enjamlaryň orny örän uludyr. Soňky ýyllarda
                        uçarmansyz uçýan enjamlaryň hatarynda aňtaw maglumatlaryny ýygnamak, garşydaşyň sowutlanan
                        tehnikasyny hem-de dolandyryş ulgamlaryny hatardan çykarmak maksady bilen, ýörite maksatly
                        toparlar tarapyndan ulanmaga niýetlenen «Baýraktar TB2», «Falco», «Sky striker» kysymly
                        uçarmansyz uçýan enjamlar Milli goşunymyzyň düzüminde netijeli ulanylýar.
                    </p>
                    <p class="mr-b">
                        Harby-howa güýçleriniň öňünde durýan wezipeleri ýerine ýetirmek üçin zerur bolan ähli enjamlar
                        bilen üpjün edilen söweşjeň uçar howa giňişligini goramak, aňtaw işlerini alyp barmak, guryýer
                        goşunlarynyň hereketini howadan goldamak üçin niýetlenendir.
                    </p>
                    <p class="mr-b">
                        Harby-howa güýçleriniň esasy wezipesi Türkmenistanyň howa giňişligindäki serhedi duýdansyz
                        bozulan wagtynda howadaky garşydaşyň uçuşyny yza serpikdirmekden, howadaky uçuşlarynyň
                        bellenilen tertibiniň bozulmagynyň, Türkmenistanyň döwlet serhediniň üsti bilen howa gämisiniň
                        alnyp gaçylmagynyň öňüni almakdan, heläkçilige uçuran howa gämilerine kömek bermekden ybaratdyr.
                    </p>
                    <p class="mr-b">
                        Ýurdumyzyň ýaş nesillerinde awiasiýa söýgi döretmek, uçuşlara türgenleşdirmek, olara awiasiýa
                        barada ilkinji düşünjeleri bermek maksady bilen, häzirki wagtda Türkmenistanyň Goranmak
                        ministrliginiň Aşgabat aerokluby hereket edýär. Aşgabat aeroklubynda sportuň awiasion
                        görnüşlerini ösdürmek, uçarmanlar, planerçiler, paraşýutçylar we awiamodelçiler taýýarlamak
                        hem-de olaryň ussatlyklaryny kämilleşdirmek boýunça bilimler berilýär.
                    </p>
                    <p class="mr-b">
                        Türkmenistanyň Goranmak ministrliginiň Harby institutynda milli harby uçarmanlary taýýarlaýan
                        ýörite kafedra açyldy, onuň binýadynda ýurdumyzyň howa giňişliginiň goragçylary taýýarlanyp
                        başlandy. Häzirki wagtda Harby institutda Harby-howa güýçleri we howa hüjüminden goranmak
                        goşunlary fakultetleri bolup, olaryň düzüminde Uçuş, Awiasiýa tehnikalary we ýaraglary
                        kafedralary, Uçuş türgenleşik toplumy, Radiotehniki goşunlary, Asmana atyjy raketa goşunlary
                        ýaly kafedralary hereket edýär. Şeýle hem, Türkmenistanyň Harby akademiýasynda operatiw-taktiki
                        derejede «Harby-howa güýçleriniň birikmeleriniň we bölümleriniň dolandyrylyşy» hünär ugry
                        boýunça serkerdeler düzümi taýýarlanylýar.
                    </p>
                    <p class="mr-b">
                        Türkmenistanyň Ýaragly Güýçleriniň Harby-howa güýçleri we howa hüjüminden goranmak goşunlarynyň
                        şahsy düzümi dünýäniň häzirki zaman ösen harby tehnikalaryna, harby uçarlaryna we dikuçarlaryna
                        başarnykly erk edip, ýurdumyzyň ygtybarly goragyny üpjün edýärler.
                    </p>
                </div>
            </div>

        </div>
    </div>

</body>

</html>