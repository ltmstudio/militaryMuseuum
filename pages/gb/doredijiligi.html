<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../../style.css" />
    <link rel="stylesheet" href="../../style/slick.css" />
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Döredijiligi</title>
    <style>
      .bac-arrow{
        left: 52%;
      }
    </style>
  </head>

  <body class="g-grand-page">
    <div class="main-container">
      <video autoplay loop muted playsinline class="back-full-video">
        <source src="../../assets/video/gb-info-fon.mp4" type="video/mp4" />
      </video>
      <div
        onclick="window.location.href='../gurbanguly-berdimuhamedow.html'"
        class="bac-arrow"
      >
        <img src="../../assets/image/back.png" alt="back" />
      </div>
      <div class="over-container">
        <div class="text-container-big" style="display: none">
          <div class="scrolling-text">
            <p class="mr-b"  style="text-align: center;">Milli liderimiziň edebi döredijiligi</p>

            <p class="mr-b">
              Gahryman Arkadagymyzyň çuňňur watançylyga ýugrulan her bir kitaby
              ýaş nesiller, ylaýta-da, Watan goragçylary üçin görelde
              mekdebidir. Milli Liderimiz döwlet Baştutany bolan ýyllaryndan
              başlap, häzirki günlere çenli türkmen edebiýatyny baýlaşdyran
              eserleriň ençemesini halkymyza peşgeş berdi. Çeper,
              syýasy-jemgyýetçilik, ylmy-ensiklopedik, taryhy, watançylyk
              temalaryna bagyşlanyp, halkymyzyň baý taryhyny hem-de şöhratly şu
              gününi beýan edýän eserler söz sungatymyzyň gymmatly hazynasyna
              öwrüldi.
            </p>

            <p class="mr-b">
              Türkmen halkynyň Milli Lideriniň «Türkmenistan – sagdynlygyň we
              ruhubelentligiň ýurdy», «Ahalteke bedewi – biziň buýsanjymyz we
              şöhratymyz», «Türkmenistan – melhemler mekany», «Bagtyýarlyk
              saglykdan başlanýar», «Sport – dostluga, saglyga we gözellige
              tarap ýoldur», «Suw – ýaşaýşyň we bolçulygyň çeşmesi», «Ganatly
              bedewler», «Älem içre at gezer», «Ynsan kalbynyň öçmejek nury»,
              «Medeniýet halkyň kalbydyr», «Arşyň nepisligi», «Ile döwlet geler
              bolsa», «Bilim – bagtyýarlyk, ruhubelentlik, rowaçlyk», «Çaý –
              melhem hem ylham», «Parahatçylyk sazy, dostluk, doganlyk sazy»,
              «Ömrümiň manysy», «Abadançylygyň röwşen gadamlary», «Ak şäherim
              Aşgabat», «Garaşsyzlyk – bagtymyz», «Ömrümiň manysynyň dowamaty»
              ýaly kitaplary türkmen hem-de dünýä okyjylary tarapyndan gyzgyn
              garşylandy.
            </p>

            <p class="mr-b">
              Gahryman Arkadagymyzyň «Watan goragy mukaddesdir», «Mertler Watany
              beýgeldýär», «Mert ýigitler gaýrat üçin dogulýar» atly kitaplary
              ýurdumyzyň harby we hukuk goraýjy edaralarynyň harby gullukçylary
              we işgärleri üçin gymmatly sowgat boldy.
            </p>

            <p class="mr-b">
              Watançylyga ýugrulan «Mert ýigitler gaýrat üçin dogulýar» atly
              eseriň many-mazmunynda Watanyň wepaly ogly, Içeri işler
              edaralarynyň hormatly weterany Mälikguly Berdimuhamedowyň nusgalyk
              ömri beýan edilýär. Mälikguly aganyň harby atlary we olaryň
              dakylan seneleri, döwlet sylaglary we olaryň berlen wagty barada
              takyk maglumatlar berilýär. Mert pederleriň ýolunyň mynasyp dowam
              edýändigi anyk durmuş mysallary bilen açylyp görkezilýär. Milli
              Liderimiziň bu kitaby jemgyýetiň iň kämil ýörelgeleri – adalata
              hem-de ynsanperwerlige ruhlandyrýan joşgunly, taryhy taýdan çuň
              mazmunly pikirlere juda baýdyr.
            </p>

            <p class="mr-b">
              Gahryman Arkadagymyzyň «Watan goragy mukaddesdir» atly kitabynda
              diňe goranyş häsiýetine eýe bolan Harby doktrinamyza laýyklykda,
              harby we hukuk goraýjy edaralaryň öňünde durýan wezipeler, olaryň
              işini kämilleşdirmäge, maddy-enjamlaýyn binýadyny berkitmäge,
              şahsy düzümiň gulluk we ýaşaýyş-durmuş şertlerini gowulandyrmaga,
              hünär ussatlyklaryny artdyrmaga degişli tabşyryklar, ündewler öz
              beýanyny tapýar. Mundan başga-da, Milli Liderimiziň Watan
              goragçylaryna, harby we hukuk goraýjy edaralaryň işgärlerine edýän
              sargytlary, pentleri, nesihatlary okyjylary ýetirilýär. Kitaby
              okanyňda, şeýle öwüt-ündewleriň Watan goragçylarynyň nusgalyk
              keşbiniň nähili bolmalydygyny kesgitleýändigine göz ýetirmek
              bolýar.
            </p>

            <p class="mr-b">
              Milli Liderimiziň 2017-nji ýylda Watan goragçylarymyza peşgeş
              berlen «Mertler Watany beýgeldýär» atly kitaby adamzadyň parahat
              we asuda ýaşaýyş hakyndaky arzuw-umytlaryny, wezipe-maksatlaryny
              özünde jemleýär. Bu eser ynsanyň gaýratlylygynyň we deňsiz-taýsyz
              döredijiliginiň tebigy baglanyşygyndan söz açýan paýhas
              bossanydyr. Gahryman Arkadagymyzyň bu kitabynyň esasy mazmunyny
              bolsa, Türkmenistanyň Ýaragly Güýçleriniň döredilmeginiň çärýek
              asyrlyk menzilinde durmuşa geçirilen işler hakyndaky buýsançly
              söhbetler düzýär.
            </p>
            <p class="mr-b">
              Milli Liderimiziň eserleri bir jümle bilen aýdanyňda, Watan
              goragçylaryny mertleriň mertebesini belende götermäge, çuňňur
              watansöýüjilige, edermenlige we gahrymançylyga çagyrýar. Ine,
              hormatly Arkadagymyzyň «Älem içre at gezer» atly romany hem
              türkmen edebiýatyna özboluşly täzeçillik getirmek bilen, ajaýyp
              ynsan, mugallym we esger Berdimuhamet Annaýewiň ýagty
              ýadygärligine bagyşlanandyr. Bu kitap «Ozal akan ýerden akarmyş
              aryk», «Ýagşy niýet – ýarym döwlet», Okaň, adam boluň!», «Ilkinji
              ýol», «Hakdan içen mugallym», «Front ýollary», «Ykbala öwrülen»,
              «Beýik halypa», «Nuranalyk» diýen bölümlerden ybaratdyr. Gahryman
              Arkadagymyz kitabyň sahypalarynda öz atasy Berdimuhamet Annaýewiň
              ýalkymly keşbini janlandyrýar, ol hakyndaky ähli hakykatlary bolşy
              ýaly gürrüň berýär. Romanyň sýužeti bar bolan resminama
              materiallarynyň esasynda gurlupdyr. Bu roman özboluşly häsiýete
              eýedir, ol täsin poeziýa we filosofik çuňluga eýlenendir. Onda
              tebigat gözelligi, adamlar, olaryň däp-dessurlary,
              gylyk-häsiýetleri, biri-birine bolan gatnaşyklary, ata-babalardan
              galan miras giňden açylyp görkezilýär. Roman okyjylarda çynlakaý
              oý-pikileri, çuňňur duýgulary oýarýar.
            </p>
            <p class="mr-b">
              Gahryman Arkadagymyzyň döreden ajaýyp şygyrlarynda çuňňur
              watansöýüjilik, öwüt-ündew, tutuş ynsanyýetiň parahatçylygynyň,
              bagtyýarlygynyň arzuwy belende göterilýär. Hut şonuň üçin Milli
              Liderimiziň her bir goşgusy joşguny, akgynlylygy, labzy,
              many-mazmuny, gadyr-gymmaty bilen türkmen halkymyzyň ýüreginden
              baky orun aldy.
            </p>
            <p class="mr-b">
              Milli Liderimiziň «Dowam bolsun!» atly şygrynda ýurdumyzda
              gazanylýan beýik özgertmeleriň, ösüşleri bilen taryha altyn
              harplar bilen ýazylan «Halkyň Arkadagly zamanasy» ýylynyň şanly
              sepgitleriniň waspy ýetirilýär.
            </p>
            <p class="mr-b">
              Gahryman Arkadagymyzyň «Ýaşlara gutlag» atly ajaýyp şygry türkmen
              ýaşlaryna öwüt-ündew hem-de ak patadyr. Aýdymy bilen bile gelen bu
              şygyr bu günki gün belent ruhly bagtyýar nesilleriň ýürekleriniň
              mähir-mukamyna, durmuş ýolunyň özboluşly senasyna öwrülip,
              ýaşlaryň bagt toýlarynda baky bagta ak pata bolup durýar.
            </p>
            <p class="mr-b">
              Ýer ýüzüniň parahatlygyny hem asudalygyny üpjün etmek eziz
              Diýarymyzyň öňe sürýän ýörelgeleriniň biridir. Milli Liderimiziň
              «Ýaşasyn parahat durmuş!» atly ajaýyp şygry hem dünýä halkaryny
              dost-doganlyga, agzybirlige çagyrýar. Hormatly Arkadagymyz:
            </p>
            <p
              class="mr-b"
              style="font-style: italic; margin-left: auto; margin-right: auto"
            >
              Halklar - bir jebis maşgala.<br />
              Ýaşasyn parahat durmuş!
            </p>
            <p class="mr-b">
              diýmek bilen, dünýä jemgyýetçiligini Ýer ýüzüniň parahatçylygyny
              dabaralandyrjak beýik işlere ruhlandyrýar.
            </p>
            <p class="mr-b">
              Gahryman Arkadagymyzyň döredip, halkymyza peşgeş berýän kämil
              şygyrlary Berkarar döwletiň täze eýýamynyň Galkynyşy döwründe ýaş
              nesilleri watançylyk ruhunda terbiýelemekde uly ähmiýete eýedir.
            </p>
          </div>
        </div>
      </div>
    </div>
  </body>
</html>
