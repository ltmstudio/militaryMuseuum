<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="../../style.css" />
    <link rel="stylesheet" href="../../style/slick.css" />
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Harby özgertmeleri</title>
    <style>
      .bac-arrow{
        left: 52%;
      }
    </style>
  </head>

  <body class="g-grand-page">
    <div class="main-container">
      <video autoplay loop muted playsinline class="back-full-video">
        <source src="../../assets/video/gb-info-fon.mp4" type="video/mp4" />
      </video>
      <div
        onclick="window.location.href='../gurbanguly-berdimuhamedow.html'"
        class="bac-arrow"
      >
        <img src="../../assets/image/back.png" alt="back" />
      </div>
      <div class="over-container">
        <div class="text-container-big" style="display: none">
          <div class="scrolling-text">
            <p class="mr-b" style="text-align: center;">Harby özgertmeler</p>

            <p class="mr-b">
              Gahryman Arkadagymyzyň Türkmenistanyň Ýaragly Güýçlerine ýokary
              ýolbaşçylygy amala aşyran döwründe, Ýaragly Güýçlerimizi we
              beýleki goşunlaryny has döwrebap derejä ýetirmek üçin parasatly
              harby syýasaty durmuşa geçirildi. Milli Liderimiziň başlangyjy
              bilen ilkinji gezek Türkmenistanyň Ýaragly Güýçlerini uzak
              möhletleýin maksatnama esasynda ösdürmäge gönükdirilen Döwlet
              maksatnamalary kabul edildi. 2008-nji ýylyň 15-nji awgustynda
              Milli Liderimiz taryhy Permana – Türkmenistanyň Watan
              goragçylarynyň gününi döretmek we ony her ýylyň 27-nji ýanwarynda
              ýokary derejede guramaçylykly bellemek hakynda Permana gol çekdi.
            </p>

            <p class="mr-b">
              2009-njy ýylda «Harby gullukçylaryň hem-de olaryň maşgala
              agzalarynyň statusy we sosial taýdan goralyşy hakynda»
              Türkmenistanyň Kanunynyň kabul edilmegi bilen, harby gullukçylaryň
              durmuş taýdan goraglylygyny ýokarlandyrmak boýunça alnyp barylýan
              işler täze derejä göterildi. Garaşsyz, hemişelik Bitarap
              Türkmenistanyň Harby doktrinasy 2009-njy we 2016-njy ýyllarda
              häzirki zamanyň talaplaryna laýyklykda täze redaksiýada kabul
              edildi. «Türkmenistanyň milli howpsuzlygy hakynda»,
              «Türkmenistanyň Döwlet Howpsuzlyk geňeşi hakynda», «Goranmak
              hakynda», «Harby borçlulyk we harby gulluk hakynda», «Harby
              gullukçylaryň hukuk ýagdaýy hakynda», «Türkmenistanyň Döwlet
              serhedi hakynda», «Türkmenistanyň Serhet goşunlary hakynda»,
              «Raýat goranyşy hakynda» Türkmenistanyň Kanunlary kabul edilip,
              döwletimiziň harby howpsuzlygynyň hukuk esaslary hem-de kanunçylyk
              binýady has-da berkidildi.
            </p>

            <p class="mr-b">
              2010-njy ýylyň 8-nji iýunynda ýokary we ýörite-orta bilimli
              harby-deňiz serkerdelerini taýýarlaýan Harby-deňiz instituty
              döredildi. 2012-nji ýylyň 27-nji ýanwarynda Gahryman Arkadagymyz
              Gurbanguly Berdimuhamedowyň ak pata bermeginde Türkmenistanyň
              Goranmak ministrliginiň Beýik Saparmyrat Türkmenbaşy adyndaky
              Harby institutynyň nobatdaky binalar toplumy, Merkezi serkerdeler
              öýi we 600 orunlyk harby mekdebi dabaraly ýagdaýda açylyp ulanmaga
              berildi.
            </p>

            <p class="mr-b">
              2011-nji ýylyň 6-njy ýanwarynda Milli Liderimiziň Türkmenistanyň
              Goranmak ministrliginiň Baş raýat goranyşy we halas ediş işleri
              müdirliginiň täze edara binasyny açyp bermegi bilen, adatdan
              daşary hadysalaryň öňüni almak boýunça Türkmenistanyň Goranmak
              ministrliginiň maddy-enjamlaýyn binýady has-da kämilleşdi.
              2012-nji ýylyň 6-njy iýulynda hormatly Arkadagymyz «Türkmenistanyň
              Döwlet lukmançylyk uniwersitetinde Harby lukmançylyk fakultetini
              açmak hakynda» Karara gol çekdi. Bu resminama laýyklykda,
              lukmançylyk gullugynyň guralyşy we taktikasy, Harby meýdan
              terapiýasy, Harby meýdan hirurgiýasy, Harby gigiýena,
              epidemiologiýa we toksikologiýa kafedralary açyldy. Şunlukda,
              ýurdumyzyň Ýaragly Güýçleri üçin harby lukmanlar taýýarlanyp
              başlandy.
            </p>

            <p class="mr-b">
              2015-nji ýylyň 3-nji sentýabrynda «Türkmenistanyň Ýaragly
              Güýçleriniň Harby-deňiz güýçleri serkerdeligini döretmek hakynda»
              Karar tassyklanyldy.
            </p>

            <p class="mr-b">
              Ýurdumyzyň deňiz serhedini ygtybarly goramak, şeýle hem
              Türkmenistanyň Goranmak ministrliginiň we Türkmenistanyň Döwlet
              serhet gullugynyň harby gämileri üçin ýokary harby taýýarlykly
              deňizçi hünärmenleri taýýarlamak maksady bilen, 2015-nji ýylyň
              9-njy oktýabrynda Türkmenistanyň Goranmak ministrliginiň
              Harby-deňiz institutynyň dünýä ülňülerine laýyk gelýän täze
              binalar toplumy gurlup ulanylmaga berildi. Şeýle hem şol gün
              ýurdumyzyň günbatar sebitinde ilkinji gezek dabaraly harby-deňiz
              ýörişi geçirildi.
            </p>
            <p class="mr-b">
              Türkmenistanyň Harby-deňiz güýçlerini has taýýarlykly harby-deňiz
              hünärmenleri bilen üpjün etmek, Türkmenistanyň ýaş nesillerini
              çuňňur watansöýüjilik ruhunda terbiýelemek, Watan goragçylarynda
              harby-deňiz hünärine söýgini artdyrmak maksady bilen, 2016-njy
              ýylda Türkmenistanyň Goranmak ministrliginiň Ýöriteleşdirilen
              harby-deňiz mekdebi döredildi.
            </p>
            <p class="mr-b">
              2021-nji ýylyň 11-nji awgustynda Türkmenistanyň Ýaragly
              Güýçleriniň Harby-deňiz güýçleriniň «Garşy» deňiz birikmesiniň
              hem-de Döwlet serhet gullugynyň serhet galasynyň täze binalar we
              desgalar toplumy dabaraly ýagdaýda açylyp ulanylmaga berildi.
            </p>
            <p class="mr-b">
              Milli Liderimiziň parasatly başlangyjy esasynda söweşjeň
              baýdaklary gowşurmak dabarasy hem ýurdumyzda asylly däbe öwrüldi.
              2016-njy ýylyň 26-njy martynda hormatly Arkadagymyzyň degişli
              tabşyrygy esasynda Türkmenistanda ilkinji gezek milli goşunyň
              söweşjeň taýýarlygyny duýdansyz gözden geçirmek çäresi başlandy.
            </p>
            <p class="mr-b">
              2022-nji ýylda Gahryman Arkadagymyz Türkmenistanyň Ýaragly
              Güýçleriniň Belent Serkerdebaşysy goşun generaly Serdar
              Berdimuhamedowyň tabşyrygy bilen, Türkmenistanyň Döwlet serhet
              gullugynyň ýanyndaky ýurdumyzyň harby we hukuk goraýjy
              edaralarynyň Hojalyk müdiriýetiniň täze binalar toplumynyň açylyş
              dabarasyna gatnaşdy.
            </p>
            <p class="mr-b">
              Gahryman Arkadagymyz sesden hem çalt uçýan uçarda uçuşy amala
              aşyrýar, kuwwatly tankda suw päsgelçiliginden geçýär, şturwalyň
              başynda täze söweşjeň uçary hem-de dikuçary howada özi synagdan
              geçirýär, ussat we halypa çapyksuwar hökmünde bedew ata atlanýar,
              mergenlik bilen nyşana ok atýar, häzirki zaman söweş we sowuk
              ýaraglara başarnykly erk edýär, döwrebap awtoulaglary ussatlyk
              bilen dolandyrýar, Watan goragçylarynyň harby eginbaşlaryny ilki
              hut özi geýip synagdan geçirýär hem-de tassyklap berýär. Bu günki
              günde ýurdumyzyň harby-howa güýçleri has-da ýokary sepgitlere
              ýetýär, täze uçuş tehnikalary yzygiderli satyn alynýar. Belläp
              geçsek, Milli Liderimiz 2008-nji ýylda «MiG-29» kysymly, 2021-nji
              ýylda «M-346» kysymly söweşjeň uçarlarda uçuşlary amala aşyrdy.
            </p>
            <p class="mr-b">
              «Pähim-paýhas ummany Magtymguly Pyragy» ýylynda hem Gahryman
              Arkadagymyz ýurdumyzyň harby we hukuk goraýjy edaralarynyň harby
              gullukçylaryny buýsandyrýan işleri amala aşyrýar. Şu ýylyň
              awgustynda türkmen halkynyň Milli Lideri Gurbanguly Berdimuhamedow
              Türkmenistanyň Sport ulag merkezine baryp, sport ulaglarynyň
              birini dolandyryp, onuň tehniki mümkinçiliklerini synagdan geçirdi
              hem-de ulag sürmegiň ussatlygyny görkezdi.
            </p>
          </div>
        </div>
      </div>
    </div>
  </body>
</html>
