<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../../style.css">
    <link rel="stylesheet" href="../../style/slick.css">
    <script src="../../../js/jquery.min.js" type="application/javascript"></script>
    <script src="../../../js/slick.min.js" type="application/javascript"></script>
    <script src="../../../js/custom.js" type="application/javascript"></script>
    <title>TÜRKMENLERIŇ MÜSÜRDE GURAN EÝÝUBYLAR DÖWLETI</title>
    <style>
        .tt {
            position: absolute;
            bottom: 0%;
            width: 100%;
            height: 100%;
            font-size: 3vh;
            font-weight: 600;
            color: #edf4ec;
            opacity: 1;
            text-align: center
        }
        .t1 {
            position: relative;
            top: 50%;
            left: 50%;
            transform: translate(-50%, -50%);
            width: 30%;
            height: 75%;
            overflow-y: scroll;
            display: block;
            unicode-bidi: isolate;
            overflow: auto;
            scrollbar-width: thin;
            scrollbar-color: rgb(197, 159, 56) rgba(197, 159, 56, 0);
        }
        .bac-arrow{
            left: 61%;
        }
    </style>
</head>

<body class="td">
    <div class="main-container">
        <video autoplay loop muted playsinline class="back-full-video">
            <source src="../../../assets/video/td-fon.mp4" type="video/mp4">
        </video>
        <div onclick="window.location.href='../2 Turkmen dowletleri.html'" class="bac-arrow">
            <img src="../../../assets/image/back.png" alt="back" >
           
        </div>
        <div class="over-container">
            <div class="tt">
                <div class="t1">
                    <p>Salyr türkmenleriniň gurt tiresinden bolan Şady Eýýuby soltan Masudyň garamagyndaky Tigrit goşun galasynda serkerdebaşy wezipesini ýerine ýetiripdir. Şady Eýýubynyň Nejmeddin diýen oglunyň aýalyndan 1138-nji ýylda Salaheddin Eýýuby dünýä inýär. Ol ýaşka dini okuwlara köp üns berýär. Şol bir wagtda Salaheddin goşungalada ýaşap, harby tälim hem alýar. Salaheddiniň ukybyna göz ýetiren Siriýadaky atly goşunyň ýolbaşçysy, onuň kakasynyň dogany serkerde Şirkuh ony öz ýanyna alypdyr. Soňra bolsa Şirkuh Şamdaky atabeg Nureddin Zeňňiniň buýrugy esasynda 6 müňlük türkmen atlysy bilen Müsüri eýelemäge gitmeli bolýar. Şonda Şirkuh Salaheddini hem özi bilen äkidýär. Şirkuh Müsüri eýeländen soň, Nureddin Zeňňiniň weziri hökmünde ol ýeri dolandyrmak oňa ynanylýar. Bu hökümdar ençeme gezek haçparazlaryň Müsüre eden ýörişlerini yzyna serpikdirmegi başarýar. 1171-nji ýylda Şirkuh ýogalýar. Ol ölenden soň Salaheddin Eýýuby Müsüre häkim bellenilmegine garamazdan, Müsürdäki Fatymylar döwletini ýykyp, Eýýubylar döwletini esaslandyrýar.</p>
                    <p>Bu döwlet türkmenleriň Müsürde döreden ilkinji türkmen döwleti däldir. Ondan öň 868-905-nji ýyllarda Tulynylar, 935-969-njy ýyllarda Ihçidiler beglikleriniň türkmen begleri hökümdarlyk edipdirler. 1174-nji ýylda Nureddin Zeňňi ýogalýar. Salaheddin Zeňňiler atabegliginiň täsirinden çykyp, öz döwletiniň garaşsyzlygyny yglan edýär. Salaheddin dogany Turanşany Ýemene iberýär. Ol 1176-njy ýylda şol ýeri eýeläp, Eýýuby türkmenleriniň döwletiniň Ýemen şahasyny döredýär. Ol 1228-nji ýyla çenli dowam edýär.</p>
                    <p>Salaheddin 1174-1186-njy ýyllar aralygynda Siriýany, Ýemeni, Demirgazyk Mesopotamiýany, Palestinany eýeleýär. Ol 1187-nji ýylda Kudusyň (Iýerusalimiň) koroly Gide Zuzinýany serkerdeleri bilen ýesir almagy başarýar. Salaheddin 1188-nji ýylda Antiohiýany, Tripolyny eýeleýär. Bu ýagdaý haçparazlaryň 3-nji gezek ýöriş etmegine sebäp bolýar. Iňlis patyşasy Riçard I bilen Fransuz koroly Filipp II-niň ýolbaşçylygynda haçparazlar 1191-nji ýylda ýöriş edýärler. Olar Salaheddin tarapyndan ýeňlişe sezewar edilýär. Netijede, haçparazlar 1192-nji ýylda Salaheddin bilen parahatçylykly şertnama baglaşmaga mejbur bolýarlar. Ramlede baglaşylan şertnama görä, Palestina Salaheddiniň ygtyýaryna geçýär. Haçparazlaryň elinde diňe Ortaýer deňziniň kenarlaryndaky şäherler galýar.</p>
                    <p>Salaheddin Eýýuby 1193-nji ýylda Siriýanyň Damask şäherinde aradan çykýar. Onuň döwründe türkmenleriň Eýýubylar döwletine Müsür, Liwiýa, Iordaniýa, Hijaz, Ýemen, Gündogar Anadolynyň bir bölegi giripdir. Salaheddin begiň ölmezinden öň döwleti öz ogullarynyň we doganynyň aralarynda paýlap bermegi onuň goýberen esasy ýalňyşydyr. Şol sebäpli hem Damaskyň häkimligi uly ogly Afdal Nureddin Ala (1186-1196), Müsür Eziz Imadeddin Osmana (1193-1198), Halap Zahyra, Mesopotamiýa bolsa Adyl atly doganyna berilýär. Bu ýagdaýda Salaheddin begiň guran döwleti pese gaçmak bilen bolýar. Şeýlelikde, Müsür, Alžir, Ýemen, Şam topraklarynyň arasyndaky birlik bozulýar. Haçparazlar janlanyp başlaýarlar. Bu ýagdaýy duýan Salaheddiniň dogany Adyl onuň ogullaryny döwleti dolandyrmakdan çetleşdiren hem bolsa, döwletiň birligini saklap, döwleti halas etmek oňa başartmaýar. Sebäbi Salaheddiniň ogullary döwletden çetleşdirilen hem bolsa, öz aralarynda oňuşmandyrlar. Haçparazlar bu ýagdaýdan peýdalanyp, 1229-njy ýylda Kudusy eýeleýärler. Şeýle pajygaly ýagdaýlaryň dowam eden döwründe, 1250-nji ýylda Aýbeg Türkmen, türkmenleriň dargan Eýýubylar döwletiniň ýe- rinde, ýagny Müsürde Türkmenleriň memluklylar döwletini esaslandyrýar.</p>
                    <p>1096-1099-njy ýyllarda haçparazlaryň birinji ýörişlerini, 1147-1149-njy ýyllarda geçiren ikinji ýörişlerini seljukly soltanlar durzan bolsalar, olaryň 1191-1192-nji ýyllardaky iňlis, burguntly, flandriýaly, sisiliýaly, awstriýaly isaýylardan düzülen üçünji ýörişlerini türkmeniň beýik ogly Salaheddin ýeňlişe sezewar edip, isaýylaryň garamagyndaky ençeme şäherleri-de azat edýär.</p>
                    <p>Salaheddin hökümdarlyk eden döwürlerinde Iskende- riýany (Aleksandriýa), Bahaýruny, Damyýettuny kakasy Nejmeddin Eýýuba, Aýzab, Asuwan, Kus ýerlerini hem dogany Şemseddin Turana berýär. Türkmenler özleri ýerde işlemändirler. Olar özleriniň köp wagtlaryny harby işlere, ýörişlere, haçparazlara garşy söweşlere sarp edipdirler. Şol sebäpli hem, alan ýerlerini ýerli daýhanlara kärendesine beripdirler. 01 ýerler nesilden-nesle geçipdir. Wepat bolanyň zürýady bolmasa, şol ýerler onuň hossarlaryna berlipdir.</p>
                    <p>Salaheddin Eýýuby döwletiň durmuş-ykdysady, syýasy ýagdaýyna-da mümkingadar üns beripdir. Yitgiler zerarly täze goşun döretmekde hem täze usul ulanypdyr. Ýesir alnanlardan goşun bölümlerini döredipdir. Olar «Memluklar» ady bilen meşhur bolupdyrlar. Salaheddin Eýýubynyň döwründe, esasan hem, dini ylma, bilime köp üns berilýär. Metjit, medreseler gurulýar. Gurlan medeni ojaklar, binalar döwlet tarapyndan maliýeleşdirilipdir. Salaheddin Eýýubyny diňe yslam äleminiň edebiýatçylary, taryhçylary, akyldarlary wasp etmän, ony Ýewropa edebiýatynda-da, garşydaş hökmünde mert, edermen hökümdar hökmünde suratlandyrypdyrlar.</p>
                    

                </div>
            </div>

        </div>
    </div>

</body>

</html>