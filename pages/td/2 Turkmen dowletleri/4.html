<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../../style.css">
    <link rel="stylesheet" href="../../../style/slick.css">
    <script src="../../../js/jquery.min.js" type="application/javascript"></script>
    <script src="../../../js/slick.min.js" type="application/javascript"></script>
    <script src="../../../js/custom.js" type="application/javascript"></script>
    <title>GAZNALY TÜRKMENLERIŇ DÖWLETI</title>   <style>
        .tt {
            position: absolute;
            bottom: 0%;
            width: 100%;
            height: 100%;
            font-size: 3vh;
            font-weight: 600;
            color: #edf4ec;
            opacity: 1;
            text-align: center
        }
        .t1 {
            position: relative;
            top: 50%;
            left: 50%;
            transform: translate(-50%, -50%);
            width: 30%;
            height: 75%;
            overflow-y: scroll;
            display: block;
            unicode-bidi: isolate;
            overflow: auto;
            scrollbar-width: thin;
            scrollbar-color: rgb(197, 159, 56) rgba(197, 159, 56, 0);
        }
        .bac-arrow{
            left: 61%;
        }
    </style>
</head>

<body class="td">
    <div class="main-container">
        <video autoplay loop muted playsinline class="back-full-video">
            <source src="../../../assets/video/td-fon.mp4" type="video/mp4">
        </video>
        <div onclick="window.location.href='../2 Turkmen dowletleri.html'" class="bac-arrow">
            <img src="../../../assets/image/back.png" alt="back" >
           
        </div>
        <div class="over-container">
            <div class="tt">
                <div class="t1">
                    <p style="text-align: center; margin-bottom: 20px">
                        GAZNALY TÜRKMENLERIŇ DÖWLETI
                        </p>
                        <p>
                            Oguz hanyň Gaýy agtygynyň neslinden bolan Alp tegin Samanylar döwletinde täsirli goşunbaşylardan biri bolupdyr. Duşmanlarynyň onuň garşysyna dildüwşük gurmaklary esasynda Alp tegin özüniň tarapdarlary bilen 963-nji ýylyň ýanwarynda Gazna şäherini eýeleýär. Şol ýerde hem Alp tegin Gaznaly türkmenleriň döwletiniň ilkinji düýbüni tutujy bolup taryha girýär. Alp tegin 963-nji ýylyň sentýabrynda aradan çykýar. Onuň ornuna ogly Abu Yshak (963 - 966) geçýär. Abu Yshagyň yzynda döwleti dolandyrar ýaly mirasdüşer galmandyr. Tagta Bilge tegin çykýar. Ol bolsa 972-nji ýylda Gardiz şäherini gabanda wepat bolýar. Bilge tegin ýogalansoň, Alp teginiň agtyklaryndan Böri (ýa-da Piri tegin) hökümdar bolýar. Döwleti dolandyrmakda başarnyksyzlygy sebäpli, ol hökümdarlykdan daşlaşdyrylýar. 977-nji ýylda Alp teginiň giýewsi Söbük tegin (977 - 997) döwlet başyna geçýär. Söbük teginiň döwletiniň kuwwaty gün-günden güýçlenip, özüniň bolsa abraýy artypdyr. Hatda öňler Gaznaly döwletiniň soltanlaryna duşmançylykly garaýyşda bolan Samanylar döwletiniň emiri Nuh II (976-977) oňa duýgudaşlyk bildiripdir. 
                        </p>
                        <p>
                            998-nji ýylyň martynda Söbük teginiň 27 ýaşly uly ogly Mahmyt (998-1030) Gaznaly türkmenleriň döwletiniň tagtyna geçýär. 999-njy ýylyň maýynda Samanylar döwletiniň emiri Nuh II ýogalýar, onuň ornuna ogly Abdylmälik geçýär we soltan Mahmydyň garşysyna uruş alyp barýar. Şol söweşde soltan Mahmyt uly ýeňiş gazanýar. 
                        </p>
                        <p>
                            999-njy ýylda Bagdat halyfy Al Kadyr Billäh (991 - 1031) soltan Mahmyda «Ýemineddöwle we eminelmille» (Döwletiň sag eli we milletiň ynamdary) diýen hormatly at dakypdyr. Şol wagta çenli beýle mertebäni, şeýle sylagy köp hökümdarlar tama eden hem bolsalar, hiç mahal şol derejä mynasyp bolmandyrlar. Mahmyt Gaznaly 16 gezek Hindistana ýöriş geçiripdir. Şol ýörişleriň netijesinde Demirgazyk Hindistanyň ilaty yslam dinini kabul edipdir. 
                        </p>
                        <p>
                            Soltan Mahmyt döwletiniň güýçlenip, onuň durmuş ýagdaýynyň gowulanyp, gülläp ösen döwründe türkmenleriň Horezmşalar-Mamunylar döwletine-de öz täsirini ýetirmegi maksat edinipdir. Ol güýç ulanyp, Horezmi öz döwletine birikdirmekden çekinýär. Sebäbi ol yslam äleminde «Gazawat» urşuny alyp baryjy, yslamlaşdyryjy diýlip tanalýardy. Soltan Mahmyt 1017-nji ýylda Horezmi hem Gaznaly döwletine tabyn edilýär.
                        </p>
                        <p>Gaznaly türkmenleriň döwleti (963 - 1186) Soltan Mahmydyň döwründe Gaznaly döwleti Günbatarda Häzirbegjan serhetlerinden, Gündogarda Hindistanyň Ýokary Gangu deresine, Orta Aziýada Horezmden Hind ummanynyň kenarlaryna çenli aralykda ýerleşen giň meýdany öz içine alypdyr.</p>
                        <p>Soltan Mahmyt ömrüniň köp bölegini söweş meýdanynda geçiripdir. Ol Gaznada 1030-njy ýylyň 22-nji aprelinde, elli dokuz ýaşynda aradan çykýar.</p>
                        <p>Soltan Mahmyt diri wagtynda Gazna, Horasan, Balh we Demirgazyk Hindistan ýerlerini ogly Muhammede, Reýi, Yspyhany, Jybaly bolsa uly ogly Masuda beripdir. Ogullarynyň ikisine-de şol bölünişige uýmagy wada etdiripdir. Soltan Mahmydyň uly ogly Masuda bolan ynamy üýtgän bolmaly. Çünki ilkibaşda Masut mirasdüşer hasaplanýardy. Hatda Bagdat halyfy hem Masudy soltan Mahmytdan soň mirasdüşer hökmünde bilýärdi. Soltan Mahmydyň öldi habaryny Masut 1030-njy ýylyň maýynda eşidip, inisiniň soltan bolmagyny islemändir. Şol sebäpli hem ol Muhammedi döwlet tagtyndan düşürmek üçin taýýarlyk görüp başlaýar. Masut 1030-njy ýylyň sentýabrynda goşun bilen Nişapurdan aýrylyp, doganynyň üstüne ýöriş edýär, Muhammet soltanyň goşunynyň serdarlarynyň hemmesi Masuda boýundyklaryny bildirýärler. Soňra soltan Masut Muhammedi Mendiş galasyna iberdip, tussaglykda sakladýar. Şondan soň Tekinabatda Masut (1030 - 1041) soltan diýlip yglan edilýär.</p>
                        <p>Seljuklylar bilen gaznalylaryň arasynda ençeme gezek söweşler bolupdyr. Olaryň arasyndaky aýgytlaýjy söweş 1040-njy ýylyň maýynda Daňdanakan galasynyň ýanynda bolýar. Bu söweşde seljukly türkmenler ýeňiş gazanýarlar. Soňra soltan Masut seljuklylar Gazna geler diýen gorky bilen hazynasyny we özüniň bendi eden dogany Muhammedi ogullary bilen Nagar galasyndan getirdip, olar bilen 1040-njy ýylyň ahyrynda Hindistana tarap ýola düşýär. </p>
                        <p>Ýolda soltanyň goşuny onuň hazynasyna göz gyzdyryp, alanlaryny alyp, hökümdaryň özüni-de tussag edýärler. Masudyň dogany Muhammet soltan diýlip yglan edilýär. Soltan Muhammet agasyna gowy seredilmegini nygtasa-da, onuň ogly Ahmet Masudy Giri galasyna iberip bendi etdirýär. Uzak wagt geçmän, 1041-nji ýylyň ýanwarynda Ahmediň buýrugy boýunça soltan Masut öldürilýär. Soltan Masudyň öldürilen wagty, onuň ogly Maudud Balhda seljuklylara garşy söweşen goşunyň ýanyndady. Ol kakasy baradaky habary eşidip, gyssanmaç Gazna bilen Sint derýasynyň arasynda ýerleşýän häzirki Owganystanyň Nangarhar welaýatynda soltan Muhammet bilen söweşýär. Maudud soltan Muhammediň goşunyny ýeňlişe sezewar edip, özüni, ogullaryny we ony goldan begleri bilen öldürdýär. Şol wakadan soň Maudud 1041-nji ýylyň aprelinde Gazna gelip, Gaznaly türkmenleriň döwletiniň tagtynda oturýar. Gaznaly imperiýasynyň iň soňky hökümdary Hysrow Mälik (1160 - 1186) bolupdyr. 1173-nji ýylda Gaznany basyp alan Gurly Muizeddin Muhammet 1186-njy ýylda Hindistana eden bir ýörişinde Hysrow Mäligi şertnama baglaşmak üçin Lahordan ýanyna çagyryp tutduryp, Gur welaýatyna iberýär. Şonluk bilen hem Söbük teginiň döwletiniň iň soňky hökümdary-da tagtyny ýitirýär.</p>


                </div>
            </div>

        </div>
    </div>

</body>

</html>