<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../../style.css">
    <link rel="stylesheet" href="../../style/slick.css">
    <script src="../../../js/jquery.min.js" type="application/javascript"></script>
    <script src="../../../js/slick.min.js" type="application/javascript"></script>
    <script src="../../../js/custom.js" type="application/javascript"></script>
    <title>SELJUKLY TÜRKMENLERIŇ DÖWLETI</title>
    <style>
        .tt {
            position: absolute;
            bottom: 0%;
            width: 100%;
            height: 100%;
            font-size: 3vh;
            font-weight: 600;
            color: #edf4ec;
            opacity: 1;
         
        }
        .t1 {
            position: relative;
            top: 50%;
            left: 50%;
            transform: translate(-50%, -50%);
            width: 30%;
            height: 75%;
            overflow-y: scroll;
            display: block;
            unicode-bidi: isolate;
            overflow: auto;
            scrollbar-width: thin;
            scrollbar-color: rgb(197, 159, 56) rgba(197, 159, 56, 0);
        }
        .bac-arrow{
            left: 61%;
        }
    </style>
</head>

<body class="td">
    <div class="main-container">
        <video autoplay loop muted playsinline class="back-full-video">
            <source src="../../../assets/video/td-fon.mp4" type="video/mp4">
        </video>
        <div onclick="window.location.href='../2 Turkmen dowletleri.html'" class="bac-arrow">
            <img src="../../../assets/image/back.png" alt="back" >
           
        </div>
        <div class="over-container">
            <div class="tt">
                <div class="t1">
                 <p style="text-align: center; margin-bottom: 20px">SELJUKLY TÜRKMENLERIŇ DÖWLETI</p>
                 <p>1035-1040-njy ýyllar içinde ençeme gezek dowam eden Gaznaly türkmenleriň döwletiniň goşuny bilen bolan uruş, garaşylmadyk ýagdaýda seljuklylaryň peýdasyna gutarypdyr. Olar 1040-njy ýylyň 24-nji maýynda Marydan 60 km günor-tada ýerleşýän Daňdanakan galasyna (Daşrabat) gelýär. Şol ýerde bolan aldym-berdimli söweşde seljukly serkerdeler eserdeňlik, parasatlylyk, gahrymançylyk görkezipdirler. Maý aýynyň ahyrynda Daňdanakanda Togrul begi tagta çykaryp, patyşa diýip yglan edipdirler. Beýik seljukly türkmenleriň döwletiniň ilkinji weziri Abulkasym Buzjany bolupdyr. Ol döwletiň raýat dolanyşygynyň düzgünini düzüpdir. Togrul begiň adyna ilkinji pul 1040-1041-nji ýyllarda Nişapurda zikgelenipdir.</p>
                 <p>Daňdanakan söweşinden soň, Horasanyň paýtagty Mary şäheri bolup, Seljukly türkmen döwleti döräpdir we berkäpdir. Onuň hökümdary Çagry beg bolupdyr. Togrul beg bolsa Günbatara tarap hereket edip, Seljukly türkmenleriň imperiýasyny döretmäge çalşypdyr</p>
                 <p>Togrul beg uly goşun bilen 1055-nji ýylyň dekabrynda Bagdada gelip, iki aýlap dowam eden büweýhileriň döwletini dargadýar. Togrul beg Bagdatda halyf tarapyndan gowy garşylanýar. Çünki olar Togrul begiň Abbasy halyfyny we onuň alyp barýan yslam sünnüçilik ýoluny daşarky we içerki howplardan gorap biljek güýçdügine göz ýetiripdir. Halyf Togrul bege henizler hiç kime mynasyp görülmedik, yslam taryhynda ilkinji gezek «Maşrygyň we Magrybyň» ýa-da «Ýedi yklymyň soltany» diýen derejäni beripdir.</p>
                 <p>1063-nji ýylyň sentýabrynda Togrul beg 70 ýaşynda ýogalýar. Ol Reý şäherine getirilip jaýlanýar.</p>
                 <p>Togrul beg ýogalandan soň, onuň zürýady bolmanlygy sebäpli, hökümdaryň wesýetine görä, wezir doganynyň ogly Süleýman tagta çykarylypdyr we ony soltan diýip atlandyrypdyrlar. Şondan uzak wagt geçmän, serkerdelerdir esgerleriň islegleri boýunça tagty 1029-njy ýylda doglan Çagry begiň ogly Alp Arslan eýelemeli bolupdyr. Şondan soň Çagry begiň Horasandaky döwleti bilen, Togrul begiň döwleti bir soltanyň hökümdarlygyna geçip, Beýik seljukly türkmenleriň imperiýasyna öwrülipdir. 1064-nji ýylyň aprel aýynyň 27-sine halyf  Kaýym Biýemrillah Bagdatda soltan Alp Arslany ykrar edipdir. Alp Arslanyň asyl ady Muhammet bolup, Alp Arslan onuň hormatlanyp tutulýan adydyr. Alp Arslan «Adyl Soltan» lakamyny-da göteripdir. </p>
                 <p>Alp Arslan 1071-nji ýylyň awgust aýynyň 26-synda Wizantiýanyň hökümdary Roman Diogen bilen Malazgirtde taryhdaky iň uly söweşleriň birini alyp barýar. Taryhçy Esiriň bellemegine görä, şol wagt soltanyň ýanynda diňe 15 müň esgeri bar eken. Roman Diogeniň bolsa 200 müň esgeri bolupdyr. Başga taryhy çeşmelerde Alp Arslanyň 40-50 müň esgerden ybarat goşunynyň bardygy, Roman Diogeniň bolsa 200 müňden 600 müňe çenli adamdan ybarat goşunynyň bardygy nygtalýar.
                    Alp Arslan Malazgirtde birleşen Wizantiýa goşunyny ýeňlişe sezewar edýär.
                    </p>
                 <p>Seljukly türkmenleriň hökümdarlaryndan iň beýik şahslaryň biri Alp Arslan 1072-nji ýylda Amyderýanyň kenaryndaky kiçijik Narzem galasynyň häkimi Ýusup Narzemi tarapyndan öldürilenden soň, Mara getirilip, kakasy Dawut Çagry begiň ýanynda jaýlanylypdyr.</p>
                 <p>Alp Arslanyň yzynda 1055-nji ýylda doglan Mälikşa, Aýaz, Tekeş, Böri Bars, Tutuş, Arslan Argun atly ogullary, Sara we Aýşa atly iki gyzy galýar. Alp Arslan ýaralananda Mälikşa onuň ýanynda eken. Hökümdar özi ölenden soň Mälikşanyň tagta geçirilmegini wesýet edipdir. Ýanyndaky serdarlaryň hemmesine Mälikşany goldajakdyklaryna kasam etdirýär. Weziri Nyzamylmülke bolsa ogluny goldamagy buýurýar. Mälikşa (1072-1092) soltan diýlip yglan edilýär. Bagdada habar ýollanyp, halyf tarapyndan Mälikşanyň soltanlygy ykrar edilýär. Mälikşa soltan bolanyndan soň, imperiýanyň paýtagtyny Yspyhana geçirýär.</p>
                 <p>Mälikşanyň döwründe döwlet dolanyşygynda hemişelik raýat hökümet dolanyşygy (diwan) döredilýär. Ol döwlet dolanyşygynyň ähli görnüşlerini özünde jemläpdir.  Mälikşanyň döwründe wezirlik mertebesi örän güýçli bolupdyr. Ol diňe bir ýurduň içerki dolandyrylyşy bilen çäklenmän, Beýik seljukly türkmenleriň imperiýasynyň daşarky syýasaty bilen hem meşgullanypdyr. Şeýle wezirleriň biri hem Alp Arslanyň, aýratyn hem, Mälikşanyň döwründe wezirlik eden Abu Aly Hasan ibn Aly at-Tusy (1017-1092) bolupdyr. Taryhda ol «Nyzamylmülk» (Döwleti guraýjy) hormatly ady bilen bellidir. </p>
                 <p>Mälikşanyň döwründe Beýik seljukly türkmenleriň imperiýasynyň hemme ýerlerinde diýen ýaly söwda-satyk güýçlenipdir. Beýik Ýüpek ýolunyň janlanyp, ýokary derejelerde bolandygyny, Alp Arslanyň, Mälikşanyň atlaryna zikgelenen altyn pullardan hem görmek bolýar. Beýik seljukly türkmenleriň imperiýasynyň birinji döwrüniň, ýagny Mälikşanyň döwrüni musulman we beýleki alymlar «adalat döwri» («ösüş döwri») hasaplasalar hem, Mälikşanyň soltanlygynyň soňky ýyllarynda wezirleriň we olary goldaýan toparlanyşyklaryň arasynda gapma-garşylyklar ýüze çykypdyr. Şeýle hem Seljukly döwletiniň maşgalasynyň öz içinde agzalalyk güýçlenipdir.</p>
                 <p>Ýerlerde hökümdarlyk eden seljukly şazada-hökümdarlar özbaşdak bolmaga çalşypdyrlar. Soňky ýyllarynda soltan Mälikşa bilen Nyzamylmülküň aralary bozulypdyr. Onuň sebäbi hem Nyzamylmülküň hetdenaşa baýamagy, kähalatlarda soltana boýun bolmazlygy we özüniň ygtyýarynda goşunynyň bolmagydyr. Şeýle ýagdaýda 1092-nji ýylyň 14-nji oktýabrynda Nyzamylmülk, şol ýylyň 19-njy noýab-rynda bolsa soltan Mälikşa aradan çykýar. Şeýlelik bilen, Beýik seljukly türkmenleriň imperiýasynyň birinji döwri tamamlanýar. </p>

                </div>
            </div>

        </div>
    </div>

</body>

</html>