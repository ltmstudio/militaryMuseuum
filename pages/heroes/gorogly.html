<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Görogly beg</title>
    <style>
        .bac-arrow{
            bottom: 12.5vh;
            right: 37% !important;
            left: unset;
        }
    </style>
</head>

<body id="history-page">
    <div class="main-container">
        <video autoplay loop muted playsinline class="back-full-video">
            <source src="../../assets/video/hero-menu-info.mp4" type="video/mp4">
        </video>
        <div onclick="window.location.href='../heroes.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <p class="hero-title" style="left: 51.6%; font-size: 30px; top: 115px">GÖROGLY BEG TÜRKMEN</p>
            <div class="text-container heroes" style="display: none;">
                <div class="scrolling-text">
                    <p>Görogly beg – türkmeniň milli ruhunyň V eýýamynyň üçünjisiniň ruhy ýolbaşçysy. Görogly taryhda
                        ýol goýan, öz taglymatyny döreden ägirtleriň hatarynda goýulýar. Görogly nesilleriň, ýüzlerçe
                        ýyllaryň dowamynda ata-babalarymyzyň aňynda ymykly orun alan, ýalňyzlyk basanda, horluga, süteme
                        sezewar bolnanda, ruhundan medet dilenilýän, milletiň ruhy ýolbaşçylarynyň biridir. Onuň aýaly
                        Agaýunus, ogullygy Öwez bolupdyr. Kakasyna Adybeg, atasyna Jygalybeg diýlipdir.</p>
                    <p>Görogly türkmen halkynyň aňynda Watana, il-güne wepalylygyň, mertligiň, gaýduwsyzlygyň,
                        batyrlygyň, şahandazlygyň, namyslylygyň, bir söz bilen aýtsak, türkmençiligiň ajaýyp nusgasy
                        hökmünde mydamalyk ýaşaýar. Görogly söweşe «toý» diýipdir. Görogly nähak gan dökmegiň tarapdary
                        bolmandyr. Ol hiç haçan degmedige degmändir. Üstüne sürnüp gelen duşmana garşy hem ilki hoş söz
                        bilen çykypdyr. Iň soňunda duşmany diňe ýeňmek bilen çäklenmän, ony dost edinipdir.</p>
                    <p>Türkmen halky Görogly Türkmeniň nusgalyk keşbini «Görogly» şadessanyna siňdiripdir. Bu eseri
                        dilden-dile, nesilden-nesle geçirip dolulygyna diýen ýaly saklan ýeke-täk halk türkmenlerdir.
                        Görogly Türkmeniň at-owazasy dünýä ýaýrap, onuň başdan geçirmeleri hasaplanýan epos beýleki
                        halklaryň: özbekleriň, azerbaýjanlaryň, gazaklaryň, araplaryň, gürjüleriň, ermenileriň,
                        täjikleriň... döredijiliginde düýpli orun alypdyr alypdyr. Ol halklarda bar bolan «Görogly»
                        dessanlarynyň ählisinde, dürli ýurtlardan bolan alymlaryň ylmy işlerinde Göroglynyň
                        türkmendiginiň tekrarlanylmagy her bir türkmen üçin buýsançlydyr. 1996-njy ýylda 30 şahadan
                        ybarat «Görogly» şadessany sekiz jilde ýerleşdirilip, Türkiýede neşir edilipdir. Onuň girişinde
                        türki dünýäsiniň okyjylaryna ýüzlenme hökmünde şeýle ajaýyp jümleler bar: «Bu eposyň gahrymany
                        Görogly begiň obrazynyň eposdaka garanyňda, türkmen halkynyň ýüreginde has baýlaşdyrylyp,
                        ezizlenip saklanylýandygyny aýdyp bilerin. Halk ony hemişe ýüreginde götermek bilen oňman, oňa
                        sygynýar, gerek wagty ony arkadagy hasaplaýar. Görogly geçmişde Çandybil iliniň jebisligini,
                        erkinligini goramaga hyzmat edipdir. Bu gün ol türki dilli halklary dostlaşdyrmaga, olary
                        jebisleşdirmäge örän uly goşant goşýar».</p>
                    <p>Görogly söweşde naýzanyň, tüpeňiň, ok-ýaýyň, gylyjyň, galkanyň, şeşperiň, pyçakdyr paltanyň
                        hyzmatyny, olary haçan we nähili ýagdaýda ulanmalydygyny birin-birin düşündiripdir. Ol atabeg
                        hökmünde öz ýigitlerine harby tälimiň ajaýyp nusgasyny görkezipdir. Ol nirä ýöriş etse, ilki ol
                        ýere ilçi ýollapdyr. Ilçiler boljak jeňiň öňüni almak üçin, duşmana uruşsyz boýun etmegi teklip
                        edipdirler. Görogly ilçileriň töwellasy ýer alman, lek-lek duşman bilen ýüzbe-ýüz bolnanda-da,
                        ýene-de nama gaýryp, oňa iň soňky töwellasyny edipdir. Göroglynyň namalary – urşuň öňüni alyş
                        senasy. Gahryman Arkadagymyzyň «Mert ýigitler gaýrat üçin dogulýar» atly kitabynda bu hakynda
                        şeýle diýilýär: «Göroglynyň watançylyk namalary seniň köňül namalaryňdyr. Çünki adalatly, asuda
                        durmuşy söýmegi biz ady rowaýata öwrülen gadymy pederleriň nusgalyk ömri bilen geljege
                        ýetirýäris».</p>
                    <p>Görogly Gündogarda dürli döwletleriň hökümdarlarynyň Görogly baýdagyň duşmanyň eline düşmeginiň
                        urşuň ykbalyny çözýändigini göz öňünde tutup, az ýitgi bilen söweşi ýeňişli tamamlamak üçin
                        ýigitlerini turuwbaşdan duşmanyň tuguny syndyrmaga ruhlandyrypdyr.</p>
                    <p>Görogly beg Türkmen eýýamynda Böri türkmenleriniň Damaskda atabeglik gurupdyr. Türkmeniň harby
                        taryhyna ser salanymyzda, böriniň «yzlaryna» duş gelinýär. «Gökböri» oýny türkmenleriň arasynda
                        şu güne çenli hem saklanyp galan harby – tälim okuwlarynyň iň giň ýaýran görnüşleriniň biri
                        bolupdyr. «Gurt oýny» – Göroglynyň duşmanyny böleklere bölüp, parçalan tilsimi bolup durýar.
                        Türkmenistanyň medeni mirasynyň üçünji möhüm ugry beýik seljuk türkmenleriniň, Görogly beg
                        Türkmeniň döwri bilen baglanyşyklydyr. Şol döwürde goşa kelleli bürgüt guşy ruhy we maddy
                        mirasymyzyň esasy çeper beýany bolup çykyş edipdir.</p>

                </div>
            </div>

        </div>
    </div>

</body>

</html>