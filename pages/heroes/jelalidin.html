<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Jelaleddin Meňburundyr</title>
    <style>
        .bac-arrow{
            bottom: 12.5vh;
            right: 37% !important;
            left: unset;
        }
    </style>
</head>

<body id="history-page">
    <div class="main-container">
        <video autoplay loop muted playsinline class="back-full-video">
            <source src="../../assets/video/hero-menu-info.mp4" type="video/mp4">
        </video>
        <div onclick="window.location.href='../heroes.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <p class="hero-title" style="font-size: 30px; left: 51.75%; top: 115px;">JELALEDDIN MEŇBURUN</p>
            <div class="text-container heroes" style="display: none;">
                <div class="scrolling-text oguzhan">

                    <p>Türkmen taryhynyň orta asyrlardaky döwründe ady tutulýan meşhur şahsyýetleriň biri hem Köneürgenç
                        Türkmen döwletiniň soňky hökümdary, meşhur serkerde, soltan Jelaleddin Meňburundyr. Bu taryhy
                        şahsyýetiň gaýduwsyzlygy, edermenligi, gahrymançylygy hakynda Meňburun Muhammet an-Nesewiniň
                        «Soltan Jelaleddin Meňburunyň ömür beýany» kitabynda: «Jelaleddiniň gylyjy mongollaryň ganyna
                        boýalan, olaryň göwrelerini para-para edip oýnan ilkinji musulman gylyjy bolupdyr» diýlip,
                        Gahryman Arkadagymyzyň «Mertler Watany beýgeldýär» atly kitabynda hem: «...Batyr soltanyň ady
                        rowaýata öwrülipdir. Jelaleddiniň ady ýakyn-u-alyslara ýaýrapdyr» diýlip bellenilýär.</p>

                    <p>Jelaleddin Muhammet şanyň baýry türkmen aýaly Aýjäjekden bolan uly ogludyr. Onuň Ozlag şa, Ak şa
                        diýen enebaşga doganlary bolupdyr. Türkmen Memluklylar döwletiniň meşhur soltany Gutuz
                        Jelaleddiniň Şasoltan atly aýal doganynyň ogludyr.</p>

                    <p>Muhammet şa hemişe şazada Jelaleddiniň juda batyrlygyna we gaýduwsyzlygyna buýsanypdyr. Mongol
                        basybalyjylary ýurda howp salanlarynda Jelaleddin eline gylyç alyp, goşunyň garamatyny boýnuna
                        alypdyr. Ýurduň meşhur serkerdeleri hem şazada Jelaleddiniň ýanyndan aýrylmandyrlar. Şazada
                        Jelaleddin özüniň göwni ýetýän serkerdelerini uly şäherlere baş serkerde edip belläpdir. Ol
                        özüçe juda çeýe harby taktika işläp düzüpdir. Onuň işläp düzen ilkibaşdaky harby taktikasy
                        barada şol döwrüň taryhçylary dürli-dürli maglumatlary berýärler. Muhammet şa aradan çykmazynyň
                        öň ýanynda ogly Jelaleddiniň işläp düzen harby taktikasynyň dogrulygyny boýun alypdyr hem-de
                        bilindäki soltanlyk kemerini ýörite ýazyp oňa beripdir. Jelaleddin kyn pursatlarda hem kakasy
                        Muhammet şanyň ýanynda bolup, onuň nesihatlaryny diňläpdir, hemaýat beripdir. Kakasynyň öňünde
                        mongol basybalyjylaryna garşy soňky demine çenli söweşjekdigi barada kasam içipdir.</p>

                    <p>Jelaleddin hakyky serkerde we soltanlyga mynasyp şazada hökmünde mongollar bilen 1220-nji ýylda
                        Nusaýyň günortasyndaky Paradiz jülgesinde bolan söweşde, Kutuku noýonyň ýolbaşçylygynda Penjşir
                        jülgesinde bolan (Perwan) söweşde, 1227-nji ýylda Yspyhanyň etegindäki aldym-berdimli söweşde
                        ýeňiş gazanypdyr. Hind derýasynyň kenaryndaky kert gaýalaryň alkymynda ýerleşýän Nilýap
                        söweşinde hem Çingiz hanyň gabaw halkasyndanam, däli derýanyň towlanýan tolkunlarynyň
                        girdabyndanam halas bolup, aman galan Jelaleddine başardypdyr. Nilýap söweşinden soň, soltan
                        Jelaleddin 3 ýyllap Hindistanda bolýar. Hindi goşunlary bilen Jud dagynyň eteginde bolan
                        söweşde-de Jelaleddiniň goşuny üstün çykypdyr. Bu söweşler Soltan Jelaleddiniň hakykatdan hem
                        özüne göwni ýetýän, özüni hakyky esger we serkerde saýýan är kişidigini görkezýär.</p>

                    <p>Jelaleddin Meňburun garakçy kürt tarapyndan ukuda ýatan mahaly naýza bilen urlup öldürilipdir.
                        Han El-Mülk Mojapar Amid galasynyň barmasy kyn, gizlin jülgeleriniň birinde musulman
                        edim-gylymlary bilen soltany, onuň gapdalynda bolsa eý görýän bedewini jaýladypdyr. Taryhçylaryň
                        ýazmaklaryna görä, Jelaleddiniň soltanlyk kemeriniň nirededigi we guburynyň ýerleşýän ýeri hiç
                        kime mälim edilmändir. Ýyl ýazgylarynda onuň ölen senesi 1231-nji ýylyň 17-nji awgusty diýlip
                        görkezilýär.</p>

                    <p>Soltan Jelaleddiniň ýakyn dosty, taryhçy Muhammet Nesewi ol baradaky ýokarda görkezilen gymmatly
                        eserini şeýle sözler bilen jemleýär: «Ol garaýagyz, ortadan uzyn boýly ýigitdi, zybany
                        türkmendi, emma pars, arap, kürt dillerini-de suwarabilýärdi. Onuň batyrlygy, edermenligi barada
                        hiç bir kätip, hiç bir kitap aýdyp we ýazyp tükedip bilmez, onuň gatnaşan söweşleri onuň niçiksi
                        gerçekdiginden habar berýändir. Ol arslanlaryň arslanydy, gaýduwsyz, garadan gaýtmaz, edermen
                        ýigitleriň içinde iň bir gaýduwsyzydy. Danady, gaharlanmaýardy, käýinmek-sögünmek oňa ýatdy. Ol
                        salyhatlydy, hiç haçan gülmeýärdi. Ol diýseň adalatlydy, adalaty söýýärdi, emma onuň zamanasy
                        bulgaýlyklaryň, uruş-gowgaň örjän zamany bolansoň, onuň häsiýetine täsirini ýetirdi. Ol
                        raýatlaryň durmuşyny ýeňilleşdirmegiň aladasy bilen ýaşaýardy, ýöne döwletiň agyr soltanlygynyň
                        synýan pursaty bolansoň, köp kynçylyklara döz gelmeli bolýardy...»</p>

                    <p>Türkmen halky şöhratly taryhyna we onuň bezegi bolup durýan soltan Jelaleddin ýaly ençeme meşhur
                        şahsyýetlerine guwanmaga haklydyr!</p>

                </div>
            </div>

        </div>
    </div>

</body>

</html>