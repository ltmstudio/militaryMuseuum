<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Alp Arslan</title>
    <style>
        .bac-arrow{
            bottom: 12.5vh;
            right: 37% !important;
            left: unset;
        }
    </style>
</head>

<body id="history-page">
    <div class="main-container">
        <video autoplay loop muted playsinline class="back-full-video">
            <source src="../../assets/video/hero-menu-info.mp4" type="video/mp4">
        </video>
        <div onclick="window.location.href='../heroes.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <p class="hero-title" style="font-size: 32px; left: 51.85%; top: 115px;">ALP ARSLAN TÜRKMEN</p>
            <p class="date-title" style="left: 47%; top: 175px;">(1029 - 1072)</p>
            <!-- <p class="hero-title">Alp Arslan Türkmen (1029 – 1072)</p> -->
            <div class="text-container heroes" style="display: none;">
                <div class="scrolling-text">

                    <p>1029-njy milady ýylynyň ýanwar aýynyň 20-sine Çagry begiň ogly dünÿä inipdir. Şol wagtlar Çagry
                        beg Türkmen öz inisi Togrul beg Türkmen bilen birlikde Garahanlar neberesinden bolan hökümdar
                        Aly Tekin bilen çaknyşyga taýýarlanyp ýören eken. Hut şonuň üçin bu gutly gün doglan oglanjyga
                        «beýik gahryman arslan» manysyny berýän «Alp arslan» ady dakylypdyr.</p>

                    <p>Alp Arslanyň çagalyk ýyllary barada degerli taryhy maglumatlar ýok. Şeýle-de bolsa, käbir
                        kitaplarda onuň gelşikli, haýbatly ýüzli hem-de gaýduwsyz häsiýetli çaga bolandygy bellenilýär.
                        Kitaplarda Alp Arslanyň çagalygynda örän gowy bilim alandygy agzalýar. Onuň kiçi ýaşynda alan
                        tejribeleri, alan ygtybarly bilimi bilen utgaşyp, geljekde beýik hökümdar bolup ýetişmeginde uly
                        ähmiýet beripdir. Alp Arslan ýaşlygyndan başlap, özüniň gaýduwsyz söweşjeňlik ukyby bilen,
                        kakasy Çagry begiň Seljuk türkmenleriniň döwletiniň abatlygy we berkararlygy üçin amala aşyran
                        harby hereketlerinde mydama onuň ýanynda bolupdyr. Ol kakasynyň başda duran serkerdeleriniň biri
                        bolmak bilen, söweşlerde ähmiýetli orunda bolupdyr.</p>

                    <p>Alp Arslan miladynyň 1043-1044-nji ýyllarynda, özüniň ýaşlygyna garamazdan, gujur-gaýratlygyny
                        görkezipdir. Şol döwürde onuň kakasy hassalapdyr. Bu pursatdan peýdalanmak islän Gaznaly
                        türkmenleriň döwletiniň hökümdary Mewdud, elden giderilen Balh we Toharystan topraklaryny
                        seljuklardan yzyna gaýdyp almak maksady bilen bu ýerlere goşun çekipdir. Alp Arslan öz
                        ýolbaşçylygyndaky goşun bilen tizden-tiz Balha gelipdir we hüjüme geçipdir. Bu söweşde
                        Gaznalylaryň goşuny derbi-dagyn edilipdir. Şonda Alp Arslan tarapyndan ýesir alnan kiçi we uly
                        derejedäki goşun serkerdeleriň sany müňe ýetipdir. Örän köp mukdarda ýarag we atlar olja
                        alnypdyr. Alp Arslanyň ýeňiş gazanyp yzyna gaýdyp gelmegi kakasyny örän begendiripdir. Hatda,
                        çeşmeler Çagry begiň, ýaş oglunyň gazanan harby üstünligine guwanmakdan, begenmekden
                        hassalygyndan hem açylandygyny ýazýarlar.</p>

                    <p>Alp Arslana miladynyň 1058-nji ýylynda seljuklaryň ägirt döwleti üçin eden işleri, gazanan
                        üstünlikleri mynasybetli kakasy Çagry beg Balh, Toharystan, Termez, Kobadiýan, Wahş we Walwalij
                        topraklaryny häkimlige beripdir. Kakasy Alp Arslana Aly bin Şadany wezir edip belläpdir. Arslan
                        heniz Çagry beg dirikä-de, Horasan türkmenleriniň döwletinde örän möhüm işleri amala aşyrypdyr.
                    </p>

                    <p>Alp Arslan Gaznalylara garşy gazaply çozuş edip, ýeňiş gazanypdyr. Ol diňe öz kakasynyň däl,
                        eýsem, onuň jigisi Togrul begiň hem goldawçysy bolupdyr. 1059-njy milady ýylynda Alp Arslan we
                        Gurdy (Kawurdy) Ybrahym Ýynalyň goşunyny ýeňip, döwleti içki howpdan halas edipdirler.</p>

                    <p>Alp Arslan Türkmen diňe bir söweş meýdanlarynda görkezen gahrymançylygy we gazanan ýeňişleri
                        bilen däl, eýsem, kakasynyň häkimlik eden ýerlerinde döwleti ussatlykda edara edip bilendigi we
                        adalatlylygy bilen hem şöhrat gazanypdyr.</p>

                    <p>Çagry beg miladynyň 1060-njy ýylynyň mart aýynda wepat bolansoň, Alp Arslan tagta geçipdir. Beýik
                        Seljuk türkmenleriniň döwletiniň soltany Togrul begiň ölümine çenli üç ýyllap, bu döwlete bagly
                        görnüşde Seljuk türkmenleriniň Horasandaky döwletine hökümdarlyk edipdir. Ol öz häkimligindäki
                        ýerlerde bergi ulgamyny kadalaşdyrypdyr, öz raýatlygyndaky kişilere bolan adalaty bilen
                        tapawutlanypdyr.</p>

                    <p>Alp Arslan bilen Süleýmanyň arasynda köp wagt tagt üstünde kynçylyklar döräpdir. Muňa garamazdan,
                        Alp Arslan Türkmen Reý şäherinde uly dabara bilen tagta çykarylypdyr. Ol Nizamül-Mülki wezirlige
                        belläpdir. Alp Arslan tagta geçen gününden başlap, agzala begleriň agzyny birleşdirip bir
                        baýdagyň astynda jemlemegi başarypdyr. Şeýle etmek bilen ol Beýik Seljuk türkmenleriniň
                        döwletini has kuwwatlandyrypdyr. Onuň adyna pullar zikgelenip, soltanlyk alamatlaryny göterýän
                        eşiklerdir beýleki zatlar döredilipdir.</p>

                    <p>Alp Arslan Türkmen Anadoly topraklaryny türkmenleriň Watanyna öwren soltandyr. Ol 1071-nji ýylyň
                        awgust aýynyň 26-syna Rum iliniň derwezesini açyp, Malazgirt söweşinde Seljuk türkmenleriniň
                        ýeňiş baýdagyny parladypdyr. Bu Alp Arslanyň gazanan iň uly ýeňşi hökmünde türkmen taryhynda
                        müdimi galdy. Bu söweşden soň, musulman äleminde soltan Alp Arslanyň ýeňşi üçin metjitlerde
                        hütbeler okalypdyr.</p>

                    <p>Alp Arslan Türkmen Halap we Şam (Siriýa) topraklaryna harby hereketlerini amala aşyranyndan
                        soňra, Türküstan topraklaryndaky işlerini tertip-düzgüne salmak üçin ýola düşmäge hyýallanypdyr.
                        Emma ol bu ýörişiniň öňüsyrasynda Maweran-Nehr galalarynyň biriniň ýesir alnan serkerdesi Ýusup
                        tarapyndan ähtiýalanlyk edilip, hanjar bilen agyr ýaralanypdyr. Netijede, Alp Arslan 1072-nji
                        ýylda aradan çykypdyr. Ol Beýik Seljuk türkmenleriniň imperiýasyna dokuz ýyl alty aý hökümdarlyk
                        edipdir.</p>

                </div>
            </div>

        </div>
    </div>

</body>

</html>