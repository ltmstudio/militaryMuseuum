<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Baýram han</title>
    <style>
        .bac-arrow{
            bottom: 12.5vh;
            right: 37% !important;
            left: unset;
        }
    </style>
</head>

<body id="history-page">
    <div class="main-container">
        <video autoplay loop muted playsinline class="back-full-video">
            <source src="../../assets/video/hero-menu-info.mp4" type="video/mp4">
        </video>
        <div onclick="window.location.href='../heroes.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <p class="hero-title" style="top: 105px; left: 53%;">BAÝRAM HAN</p>
            <p class="date-title" style="top: 175px; left: 47.3%; ">(1498 - 1561)</p>
            <div class="text-container heroes " style="display: none;">
                <div class="scrolling-text">
                    <p>Baýram Han (1498 – 1561)</p>

                    <p>Türkmenleriň baharly kabylasyndan bolan Muhammet Baýram han, takmynan, 1498-nji ýylda Badahşanda
                        dogulýar. Ol harby serkerde, döwlet işgäri, filosof, sazanda hem şahyr bolupdyr. Baýram hanyň
                        babasy Şiraly beg Hyratda häkimlik eden Soltan Hüseýin Baýkaranyň köşgünde hyzmat edipdir.
                        Baýram hanyň kakasy Seýfaly beg bolsa, Gaznada gubernatorlyk wezipesini alyp barypdyr.</p>

                    <p>Baýram han başlangyç bilimi hem-de harby hünärleri Balhda alypdyr. Iň güýçli alymlar oňa sapak
                        beripdir. Pars we arap dillerini düýpli öwrenipdir. Baýram hanyň ylma we sungata bolan söýgüsi
                        onuň harby serkerde bolandygyna garamazdan, ömrüniň ahyryna çenli saklanypdyr. Baýram han öz
                        döwründe goşgy düzülişiň aruz formasynda şygyr ýazan belli şahyrlaryň biridir.</p>

                    <p>Baýram han orta boýly, bugdaý reňk, on iki süňňi ýerbe-ýer, mertebeliligi ýüzünden görnüp duran,
                        peşeneli adam bolupdyr. Aýratyn çalasynlygy bilen adamlary haýran galdyrypdyr, öz
                        ata-babalarynyň kesp-käri bolan çapyksuwarlyk, gylyç oýnatmak, naýza sançmak, ok atmak ýaly
                        birnäçe harby hünärleri ezberlik bilen özleşdiripdir. Ol 16 ýaşynda Humaýunyň goşunyna meýletin
                        giripdir. Goşunda ol çäksiz batyrlygy, dogumlylygy, düşbüligi, harby taýdan ugurtapyjylygy bilen
                        tapawutlanypdyr. Şoňa görä-de, ol bir ýyl geçmänkä, şazada Humaýunyň ýakyn egindeşleriniň biri
                        we geňeşçisi bolupdyr.</p>

                    <p>Baýram han Ysmaýyl Hataýynyň, Muhammet Babyryň goşun serkerdesi bolupdyr. Babyr ölenden soň, ogly
                        Humaýun imperator bolýar. Emma 1539-njy ýylda Mogollaryň howply duşmany, owgan taýpasynyň sury
                        tiresinden bolan Şir şa özüni imperator diýip yglan edýär. Baýram han Humaýunyň bähbidine güýçli
                        diplomatik işler alyp barýar. Mogol goşun serkerdesi Baýram han tarapyndan Demirgazyk
                        Hindistanda Beýik Mogol imperiýasy gaýtadan dikeldilýär. Şondan soňra Baýram han imperator
                        Humaýunyň ähli ýörişlerine we diplomatik işlerine gatnaşýar, imperatoryň ýanynda uly wezipe
                        eýeleýär hem-de onuň hakyky dosty bolýar. Humaýun Baýram hanyň döwlet derejesindäki
                        akyl-paýhasyna uly baha beripdir we öz aralaryndaky dostlugy garyndaşlyk gatnaşyklary bilen
                        berkitmek isläpdir.</p>

                    <p>1540-njy ýylda Kannawujuň etegindäki söweşde Baýram han Şir şanyň goşunyna ýesir düşüpdir. Baýram
                        han bir oňaýyny tapyp, Abul Kasym bilen gaçypdyr. Emma olar Gujaratyň ýolunda ýene-de
                        tutulypdyr. Baýram han batyr dosty Abul Kasymyň wepalylygy bilen azat bolupdyr. Soňra Humaýunyň
                        goşunyna gaýdyp barypdyr. Baýram hana Mogollaryň ösüşlerine goşan goşandy, pähim-paýhasy üçin
                        Humaýun hem-de Eýran şasy Tahmasp tarapyndan «Hanlaryň hany» diýen şol döwrüň iň ýokary harby
                        derejesi berlipdir.</p>

                    <p>Baýram han Humaýunyň ogly Ekbere atalyk bellenipdir. Ekber on sekiz ýaşyna ýetýänçä, Baýram han
                        Beýik Mogol imperiýasyny Ekberiň ady bilen dolandyrýar. Ekber Baýram hanyň wepalylygyna,
                        pähim-paýhasyna hormat goýupdyr we oňa «Han baba» diýip ýüzlenipdir. Humaýunyň goýup giden
                        wesýetnamasy esasynda Baýram han Babyryň agtygy, şa neberelerinden bolan Selime Soltan begime
                        öýlenipdir we ömrüniň ahyryna çenli Ekberiň agalygy hem baş weziri bolupdyr.</p>

                    <p>Baýram han her bir ýigide üç sany sypatyň hökmandygyny nygtapdyr:
                        1. Häkimleriň ýanynda özüňi alyp barmagy başarmaly.
                        2. Garyp-gasarlaryň göwnünden turup, olara duýgudaşlyk etmeli.
                        3. Alymlaryň ýanynda aýtjak sözüňi bilip aýtmaly.</p>

                    <p>Baýram hanyň diňe bir sany goşgular ýygyndysy ele salnypdyr, şonda onuň pars dilinde ýazan
                        goşgularynyň 1216 setiri, türkmen dilindäki goşgularynyň 718 setiri ýerleşdirilipdir. Onuň
                        türkmen dilindäki goşgularynda geçmişde türkmen, özbek, gazak, gyrgyz, garagalpak halklary üçin
                        ortalyk bolan çagataý diliniň täsiri duýulýar. Baýram han, esasan, gazal hem rubagy ýazypdyr.
                        Goşgularyny harby-gahrymançylyk, söýgi temalarynda döredipdir.</p>

                    <p>Baýram han özüniň döredijiligi, ýadawsyz tagallasy bilen Orta Aziýa, Owganystan, Horasan, Eýran,
                        Hindistan ýaly gadymy Gündogar ýurtlarynda halklaryň medeni hyzmatdaşlygynyň ösmeginde hem-de
                        olaryň özara dostlugynyň pugtalanmagynda ägirt uly goşant goşan şahsyýetdir.</p>

                    <p>Baýram han 1561-nji ýylyň 31-nji dekabrynda Gujaratda Mübärek Loha diýen haýyn tarapyndan
                        arkasyndan pyçaklanyp öldürilipdir.</p>

                </div>
            </div>

        </div>
    </div>

</body>

</html>