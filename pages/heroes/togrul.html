<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Togrul beg</title>
    <style>
        .bac-arrow{
            bottom: 12.5vh;
            right: 37% !important;
            left: unset;
        }
    </style>
</head>

<body id="history-page">
    <div class="main-container">
        <video autoplay loop muted playsinline class="back-full-video">
            <source src="../../assets/video/hero-menu-info.mp4" type="video/mp4">
        </video>
        <div onclick="window.location.href='../heroes.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <p class="hero-title" style="font-size: 32px; left: 51.6%; top: 115px;">TOGRUL BEG TÜRKMEN</p>
            <p class="date-title" style="top: 175px; left: 47%;">(993 – 1063)</p>
            <div class="text-container heroes" style="display: none;">
                <div class="scrolling-text">
                    <!-- <p>Togrul Beg Türkmen (993 – 1063)</p> -->

                    <p>Togrul beg Mykaýylyň ogly, Seljuk begiň agtygy, Dukagyň çowlugydyr. Ol 993-nji ýylda eneden
                        doglupdyr. Onuň hakyky ady Muhammet. Togrul – bürgüt manysyny aňladýar. Ol dogany Çagry beg
                        bilen dünýäde «Beýik» diýen ady alan Seljuk Türkmen döwletini döredýär. Ol 1040 – 1063-nji
                        ýyllarda hökümdarlyk edipdir.</p>

                    <p>Mawerannahrda Garahanly hökümdarlarynyň gysyşyna çydaman, Çagry we Togrul begiň ýolbaşçylygyndaky
                        seljuk türkmenleri 1035-nji ýylda ilki Horezme, ol ýerdenem Horasana aralaşypdyrlar. 1037-nji
                        ýylyň baharynda Çagry we Togrul beg Merw welaýatynyň köp bölegini eýeläpdirler.</p>

                    <p>Seljuklar 1038-nji ýylyň maý aýynyň ahyrynda Sarahsyň golaýynda bolan söweşde gaznalylaryň
                        üstünden ikinji gezek ajaýyp ýeňiş gazanypdyrlar. Bu ýeňişden soň seljuklar gurultaý çagyryp,
                        Togrul begi hökümdar saýlapdyrlar. Togrul begiň enebir, ata başga dogany Ybraýym Ýynal
                        gaznalylaryň paýtagty Nişapury eýelemäge iberilipdir. Söweşsiz tabyn bolan Nişapury ýagmalamakçy
                        bolan Çagry bege Togrul beg asla rugsat bermändir. Şondan 10 gün geçensoň, Togrul beg 3 müň sany
                        demir donly, atlaryna hem demir sowutlar (zyrhlar) geýdirilen atlysy bilen şähere giripdir.
                        Egninde merw ýüpeginden, ýagny mulhamdan edilen mele çäkmenli, egnine ýaýy gysdyrylan, aýagynda
                        keçe ädigi, başynda ýuka matadan edilen sellesi (tawwazi), guşagyna ýaýynyň oklary gysdyrylan
                        hökümdar Togrul beg Mesudyň tagtyna oturypdyr.</p>

                    <p>1040-njy ýylyň 24-nji maýynda Daňdanakan diýen ýerde türkmenler Togrul begiň, Çagry begiň we
                        Musanyň ýolbaşçylygynda gaznalylaryň san taýdan has agdyklyk edýän goşunlaryny derbi-dagyn
                        edipdirler. Daňdanakan söweşinden, takmynan, bir aý geçensoň, seljuk begleri Merwde uly
                        gurultaýa ýygnanypdyrlar. Gurultaýda esasy orny Togrul beg eýeläpdir. Gurultaýda Beýik seljuk
                        türkmen döwletiniň gurlandygy yglan edilipdir. Çagry beg Horasanyň hökümdarlygyna bellenipdir.
                        Togrul beg döwletiň soltany diýlip yglan edilip, Nişapurda oturypdyr. Onuň adyna Nişapurda altyn
                        teňňeler zikgelenipdir.</p>

                    <p>Togrul beg 1041-nji ýylda Tabarystan we Gürgen etraplaryna ýörişinde bu ýerde 700 ýyllap höküm
                        süren eýran asylly Bawendiler döwletini hem özüne tabyn edipdir. 1042-nji ýylda Gürgene we
                        Tabarystana tarap hereket edipdir. 1043-nji ýylda Reý şäherine girip, ony Seljuk döwletiniň
                        paýtagtyna öwrüpdir. 1043-nji ýylyň baharynda Togrul beg Çagry beg bilen bilelikde Horezme ýöriş
                        edip, ony öz döwletine tabyn edipdirler. 1045-nji ýylda Hemedany, 1051-nji ýylda Yspyhany
                        eýeläpdir. Türkmenleriň Anadolyny ýurt tutunmagy Togrul begiň döwründe başlanypdyr. Togrul beg
                        1049 – 1050-nji ýyllarda Wizantiýa bilen şertnamasyny tassyklamak üçin ok-ýaý şekilli möhürini
                        goýupdyr. 1055-nji ýyldan başlap ol soltan tugrasyna öwrülipdir. 1050-nji ýylda imperator
                        Konstantin Monomahdan Konstantinopoldaky metjidiň gaýtadan dikeldilmegini gazanypdyr. 1055-nji
                        ýylyň 19-njy dekabrynda Togrul beg Bagdada barypdyr. Apbasy halyfy Kaýym Biemrillah ony dabara
                        bilen garşylapdyr. Kabul edişlik dabarasynda Bagdat halyfy al-Kaýym Togrul bege «Mälik al-Maşryk
                        wel-Magrib» (Gündogaryň we Günbataryň soltany), «Kasym Emir-ul-Muminin» (Halypanyň ýoldaşy),
                        «Rukneddin» (Diniň diregi) atlary berlipdir.</p>

                    <p>Togrul beg hezreti pygamberiň neberesi bilen garyndaşlyk açan ilkinji seljuk soltanydyr. Ol
                        halyfyň gyzy Seýýide hatyna öýlenipdir (1063 ý.). Täze aýaly bilen Reýe dolanan Togrul beg
                        keselläp, 6 aýdan soňra 70 ýaşynyň içinde 1063-nji ýylyň 4-nji sentýabrynda aradan çykypdyr.
                        Onuň gubury Reý şäherindedir. Togrul begden zürýat galmandyr. Şonuň üçinem tagta onuň agasy
                        Çagry begiň ogly Alp Arslan geçipdir.</p>

                    <p>Togrul beg türkmeniň harby sungatyna goşandyny goşan ussat strateg serkerdedir.</p>

                    <p>“Biznes reklama”. 2024-nji ýylyň 3, 10, 17-nji iýuny.</p>

                </div>
            </div>

        </div>
    </div>

</body>

</html>