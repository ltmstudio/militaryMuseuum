<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Mälik Şa</title>
    <style>
        .bac-arrow{
            bottom: 12.5vh;
            right: 37% !important;
            left: unset;
        }
    </style>
</head>

<body id="history-page">
    <div class="main-container">
        <video autoplay loop muted playsinline class="back-full-video">
            <source src="../../assets/video/hero-menu-info.mp4" type="video/mp4">
        </video>
        <div onclick="window.location.href='../heroes.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <p class="hero-title" style="top: 105px; left: 55%;">MÄLIK ŞA</p>
            <p class="date-title" style="top: 175px; left: 47.5%;">(1054 –1092)</p>
            <div class="text-container heroes" style="display: none;">
                <div class="scrolling-text">
                    <!-- <p>Mälik Şa (1054 –1092)</p> -->

                    <p>Alp Arslan ýetmiş ýaş töweregi ýaşap, aradan soltan Mälik şa on sekiz ýaşynda eken. Heniz dirikä,
                        1066-njy ýylda Alp Arslan özüniň körpe ogly Mäligi tagt mirasdüşeri diýip yglan edipdir. Mälik
                        şa on ýaşyndan başlap, aldym-berdimli söweşlere gatnaşypdyr. Ýöne şol çaknyşyklarda ol mydama
                        ýeňsesinde kakasynyň ýa-da onuň iň ynamdar, ýakyn serkerdeleriniň nazaryny duýupdyr. Soltan Alp
                        Arslan Türkmen soňky söweşlere ony serkerdebaşy edip ýollapdyr, ýanyna-da hut Nyzamylmülki
                        goşup, ogluny harby durmuşa, gahrymançylyga taýýarlapdyr. Mälik şa soltan bolanyndan soň,
                        imperiýanyň paýtagtyny Yspyhana geçiripdir. Mälik şanyň kakasynyň özi üçin ýörite ýasadan altyn
                        tagty Nyşapurda eken. Mälik şa şol tagtda oturan mahaly özüni pederiniň gujagynda ýaly hasap
                        edipdir.</p>

                    <p>1072-nji ýylyň noýabr aýynyň 25-ne Merwde geçirilen Beýik Seljuk gurultaýynda Mälik şa «Beýik
                        Seljuk Jahan döwletiniň soltany» diýlip yglan edilipdir. Çagry begiň agtygy Mälik şanyň döwründe
                        (1072 – 1092) Seljuklar imperiýasynyň çäkleri has-da giňelipdir. Ol Seljuk hökümdarlarynyň iň
                        ukyplysy bolupdyr. Şöhratly ata-babalarynyň ýerlerini giňeltmek, onuň serhetlerini goramak
                        syýasatyny dowam etdiripdir. 1079-njy ýylda Mälik şa Kawkaz ýerlerine ýöriş edipdir. 1080-njy
                        ýylda Karsy eýelän soltan Wizantiýanyň Trapezund şäherine hüjüm edipdir. Onuň döwründe Beýik
                        seljuk türkmen imperiýasy giňäp, Siriýany hem öz içine alyp, Ýemenden Mermer deňzine çenli
                        aralyk, Kawkaz, Toharystan, Horezm, Horasan, Eýran bu döwletiň düzüminde bolupdyr.</p>

                    <p>Mälik şa goşunyna üýtgeşmeler hem girizipdir. Ýygyn goşun görnüşinde bölünipdir. Esgerlere we
                        serkerdelere zähmet haky tölenipdir. Artykmaç hukukly serkerdelere hususy eýeçiliginde ýer
                        emlägi hat-da tutuş şäherlerdir obalar berlipdir. Mälik şanyň döwründe döwletiň ýyllyk
                        girdeýjisi iki ýüz on bäş million dinara barabar bolupdyr. Ýurtda metjitdir medreseler we
                        köşkler bina edilip, täze ylmy çeperçilik medeni edaralary açylypdyr. Beýik seljuk türkmen
                        imperiýasynyň hemme ýerlerinde diýen ýaly söwda-satyk güýçlenipdir. Beýik Ýüpek ýolunyň
                        janlanyp, ýokary derejede bolandygyny Alp Arslanyň, Mälik şanyň atlaryna zikgelenen altyn
                        pullardan hem görmek bolýar.</p>

                    <p>Mälik şanyň döwründe wezirlik wezipesi örän güýçli bolupdyr. Ol diňe ýurduň içerki dolandyrylyşy
                        bilen çäklenmän, Beýik Seljuk türkmen imperiýasynyň daşarky syýasaty bilen hem meşgullanypdyr.
                        Alp Arslanyň we Mälik şanyň döwründe Nyzamylmülk Seljuk döwletiniň Beýik weziri adyny alypdyr.
                    </p>

                    <p>1091-nji ýylda Mälik şanyň permany bilen imperiýanyň durmuşyny ähli ugurlar boýunça beýan etjek
                        kitaplaryň bäsleşigi yglan edilipdir. Ýöne Mälik şa öz göwnüne ýaran kitabynyň – Nyzamylmülküň
                        ýazan «Syýasatnamasynyň» çap edilen gününe çenli ýaşamandyr. Ol 1092-nji ýylda 38 ýaşynda aradan
                        çykypdyr. Mälik şa Bagdatda aradan çykanda onuň ýanynda aýaly Türkan hatyn hem iň kiçi ogly,
                        dört ýaşyndaky Mahmyt bar eken.</p>

                    <p>Şondan soňra, seljuklarda tagt ugrunda özara tutluşyk başlanypdyr. Mälik şa başda ogly Ahmedi
                        özüniň tagt mirasdüşeri hökmünde yglan edipdir. Ýöne şazada kakasyndan öň wepat bolupdyr. Soňra
                        Zübeýda hatyndan bolan ogly Berkýarygy tagt mirasdüşeri etmek meýilleşdirilipdir. Ýöne bu ogly
                        hem soltan mirasdüşerini mälim edip ýetişmänkä, aradan çykypdyr.</p>

                </div>
            </div>

        </div>
    </div>

</body>

</html>