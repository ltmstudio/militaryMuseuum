<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Soltan Sanjar</title>
    <style>
        .bac-arrow{
            bottom: 12.5vh;
            right: 37% !important;
            left: unset;
        }
    </style>
</head>

<body id="history-page">
    <div class="main-container">
        <video autoplay loop muted playsinline class="back-full-video">
            <source src="../../assets/video/hero-menu-info.mp4" type="video/mp4">
        </video>
        <div onclick="window.location.href='../heroes.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <p class="hero-title" style="font-size: 28px; left: 51.7%; top: 115px">SOLTAN SANJAR TÜRKMEN</p>
            <p class="date-title" style="top: 175px; left: 47%;">(1084 - 1157)</p>
            <div class="text-container heroes" style="display: none;">
                <div class="scrolling-text oguzhan">
                    <!-- <p>Soltan Sanjar Türkmen (1084 – 1157)</p> -->

                    <p>Soltan Sanjar şöhratly, pajygaly ömri hem-de gahrymançylygy, zelil düşen kysmaty hem-de
                        mähremligi, dözümliligi bilen soltanlaryň içinden aýratyn saýlanypdyr. Ol XI asyryň 80-nji
                        ýyllarynyň ortalarynda dünýä inipdir. Kakasy Mälik şa ýogalanda ol bary-ýogy 6-7 ýaşly oglan
                        eken. Muňa garamazdan, hökümdarlyk tagtyna çykmazdan ozal, welaýatlary dolandyrmak bilen
                        soltanlygyň esasy sapaklaryny bişiripdir.</p>

                    <p>Soltan Sanjar gaty dünýewi häsiýetli bolup, onuň döwründe köşgüň töweregi şahyrlardan,
                        alymlardan, derwüşlerdir, sazandalardan hyň beren bolsa-da soltanyň destgir gylyjyny gynyndan
                        sogrulmaga mydama taýýar ýagdaýda durupdyr. Beýik soltanyň Seljuk Türkmen imperiýasyny
                        dolandyranlaryň arasynda iň akyllylarynyň biri bolandygyny, onuň ylym-bilimi ösdürmäge uly üns
                        berendigini, alymlara uly sarpa goýandygyny, olary sahylyk bilen sylandygyny taryhçylar guwanç
                        bilen ýazypdyrlar. Soltanyň döwründe Merwezi lakamly şahyrlar gyryň daşy ýaly köpelipdirler.
                        Köşkde Watwat Enweri ýaly ussat şahyrlar soltanyň şanyna gözel kadysalar düzüpdirler. Mäneje
                        Mehsiti ýaly şahyr zenanlar köşkde ýygy-ýygydan myhman bolupdyrlar. Soltan Mehsiti bilen gazal
                        düzmekde bäsleşipdir.</p>

                    <p>Soltan Sanjaryň töwekgelligi, gaýduwsyzlygy, onuň beýleki hökümdarlaryň arasynda abraýyny
                        artdyrypdyr. Imperiýanyň ygtyýaryny doly eline alan Soltan Sanjar çar ýana ýörişine birem
                        togtatmandyr. Sebäbi ol döwür kuwwatly goşunyň güýji bilen imperiýanyň saýasyndaky döwletleriň
                        we hökümdarlaryň gysaja salnyp saklanýan döwri bolupdyr. Ol Ahmet han, Gaznanyň hökümdary Bährem
                        şa, Horezmşa Atsyz bilen bolan söweşlerde ýeňiş gazanypdyr.</p>

                    <p>Soltan Sanjara miýesser eden ykbal göz giderlik derejede beýik bolan. Mälik şadan soň ol iň
                        güýçli soltanlaryň biri bolupdyr. Onuň adyna Lahorda, Gaznada, Samarkantda, tutuş Horasanda,
                        Tabaristanda, Kermanda, Seýstanda, Yspyhanda, Arranda, Hemadanda, Reýde, Kermanda, Bagdatda,
                        Mosulda, Diýarbekirde, Siriýada, Mekgede we Medinede hutba okalypdyr. Şol ýurtlarda onuň ady
                        bilen pul zikkelenipdir. Ähli hökümdarlar onuň öňünde tagzym edipdirler.</p>

                    <p>Soltan Sanjar öz raýatlary bolan çarwa oguzlary bilen köp çaknyşyklary başyndan geçiripdir. Ýaşy
                        gaýdyşan, başyndan köp külpetleri geçiren Soltan Sanjara oguzlaryň baş götermegi, ýurtda eden
                        tozgunçylyklary, özüne eden sütemleri diýseň agyr degipdir. Oguzlar Merwi, Nişapury we köp
                        şäherleri weýran edipdirler. Soltany gündiz tagta çykaryp, gijelerine bolsa demir gözenege salyp
                        saklapdyrlar. Üç ýyla golaý öz raýatlarynyň elinde, öz köşgünde ýesirlikde bolan Soltan Sanjara
                        ol ýerden sypmak başardypdyr. Ol ýesirlikden gaçyp, Termize barypdyr. Soltan goşunlarynyň
                        galak-gaçaklaryny ýygnap, oguzlary kül edip giden paýtagtyna dolanyp gelipdir.</p>

                    <p>Soltan Sanjaryň dolandyran döwri Seljuk Türkmen imperiýasynyň iň ýokary derejä çykyp, hem-de
                        tükeniksiz özara dawalar sebäpli yran atyp başlan pursatlaryna gabat gelipdir. Soltan ahyrky
                        demine çenli Beýik tagty sypdyrman saklamaga güýç-gaýrat tapypdyr. Şol döwrüň taryhçylary Soltan
                        Sanjaryň 1157-nji ýylda 72-73 ýaşlarynda ýogalyp, 60 ýyl töweregi tagtda oturandygyny
                        belläpdirler. Şunuň bilen hem Beýik Seljuk Türkmen imperiýasynyň ömri tamam bolupdyr.</p>

                    <p>Amanbibi Muhammedowa</p>
                    <p>//Edebiýat we sungat. 13.09.2002 ý.</p>

                </div>
            </div>

        </div>
    </div>

</body>

</html>