<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Nurberdi han</title>
    <style>
        .bac-arrow{
            bottom: 12.5vh;
            right: 37% !important;
            left: unset;
        }
    </style>
</head>

<body id="history-page">
    <div class="main-container">
        <video autoplay loop muted playsinline class="back-full-video">
            <source src="../../assets/video/hero-menu-info.mp4" type="video/mp4">
        </video>
        <div onclick="window.location.href='../heroes.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <p class="hero-title" style="font-size: 42px; top: 110px; left: 52.7%">NURBERDI HAN</p>
            <div class="text-container heroes" style="display: none;">
                <div class="scrolling-text oguzhan">
                    <!-- <p>Nurberdi Han (1826 – 1880)</p> -->

                    <p>Nurberdi han 1826-njy ýylda Ahalyň Mehin obasynda eneden bolupdyr. Nurberdi – teke – togtamyş –
                        wekil – ak wekil – garaýörme – onbegidir. Akademik A.N.Samoýlowiç Nurberdi hanyň şejeresini
                        şeýle getirýär: kakasy Döwletmyrat han, atasy Garababa han, onuň atasy Döwletnazar han, onuň
                        atasy Nepes han, onuň atasy Orazmuhammet han, onuň atasy-da Ýusup han. Nurberdi hanyň ejesine
                        Çäçegül diýýär ekenler, Kazy han diýip dogany bolupdyr. Ol ýaşlygyndan Ahalyň hany Garaoglanyň
                        terbiýesini alypdyr.</p>

                    <p>Nurberdi han garadangaýtmaz batyrlygy, tebigy pähimdarlygy, ökde syýasatçylygy bilen
                        tapawutlanypdyr. Ol 1850-nji ýyldan 1880-nji ýyla çenli Ahalyň hany, ömrüniň ahyrynda Marynyň
                        hany bolupdyr. 1850-nji ýylda Ahalyň merkezi şäheri Gökdepede uly maslahat geçirilipdir. Oňa
                        Türkmenistanyň dürli ýerlerinden aksakallar, serdarlar, hanlar çagyrylypdyr. Şol maslahatda
                        keseki ýurtly basybalyjylar tarapyndan uly zarbalar urlup, biri-birinden çetleşdirilen türkmen
                        taýpalary barada pikirler öňe sürlüpdir. Aýratyn-da, gelmişekleriň, talaňçylyklaryň köplüginden
                        ýaňa çarwalara we oturymly ilata rahatlygyň ýoklugy sebäpli, halkyň asuda durmuşy üçin alada
                        etjek ýolbaşçynyň zerurlygy barada ençeme meseleler ara alnyp maslahatlaşylypdyr. Hanlyga
                        Nurberdi Döwletmyrat han ogly hem-de Orazmämmet han Hajy Gurban ogly hödürlenilipdir. Netijede,
                        Orazmämmet han artykmaç ses alypdyr. Emma örän paýhasly, batyr Orazmämmet hanlygy öz razylygy
                        bilen Nurberdi hana bagyşlapdyr. Şol dabara mynasybetli üç günlük toýdan soň, Nurberdi hanyň
                        kakasy özüniň ähli baýlygyny halka bagyşlapdyr.</p>

                    <p>Nurberdi han öz töweregine Orazmämmet han, Gurbanmyrat işan, Dykma serdar, Çopan batyr, Gara
                        batyr, Amangeldi Gönübek ýaly watançy, akyl-paýhasly adamlary ýygnapdyr. Olar bilen elmydama
                        halkyň hal-ýagdaýynyň ähli meselelerini maslahatlaşypdyr. Ahalda Nurberdi hanyň, Sarahsda bolsa
                        Gowşut hanyň hanlyga göterilmegi olaryň arasyndaky dostlugyň pugtalanmagy daşky duşmany agyr oýa
                        batyrypdyr. Şol sebäpli hem türkmen taýpalarynyň, tireleriniň arasynda agzalalyk döredip,
                        Nurberdi han bilen Gowşut hanyň garşysyna çykmagy maksat edinipdirler.</p>

                    <p>Emma Russiýanyň Orta Aziýa, şol sanda Türkmenistana hem dört tarapdan: Orenburkdan,
                        Gazagystandan, Maňgyşlakdan, Krasnowodskiden ýörişleri amala aşyrmaga gyssanýandygyny bilen
                        tekeler agzybirligi has-da güýçlendiripdir.</p>

                    <p>Nurberdi hanyň tagallasy bilen Orazmämmet han, Çopan Kir, Garaoglan han, Anzar pälwan,
                        Gurbanmyrat işan, Mahmyt işan, Muham sopy ýaly batyrlar bir ýere jemlenip, Nyýazdepe çapylyşyny,
                        Hurmant çapylyşyny, Gireý gyrgynçylygyny, Şarlawuk urşuny, Sarahs we Garrygala söweşlerini we
                        beýleki uruşlary ýeňiş bilen tamamlapdyrlar. Munuň özi Nurberdi hanyň ýolbaşçylygynda ýomut,
                        gökleň, salyr, saryk, ärsary ýaly onlarça türkmen taýpalarynyň arasynda agzybirligiň
                        rowaçlanandygyny görkezipdir.</p>

                    <p>Nurberdi han 1855-nji ýylda Sarahsda Hywa hany Mädemin bilen bolan çaknyşykda-da uly abraýa
                        mynasyp bolupdyr. Ol 60 ýaşynda 1880-nji ýylyň aprelinde aradan çykypdyr. Ol Gökdepäniň
                        günbataryndaky Hankäriz gonamçylygynda jaýlanypdyr.</p>

                </div>
            </div>

        </div>
    </div>

</body>

</html>