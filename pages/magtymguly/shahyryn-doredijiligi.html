<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Şahyryň döredijiligi</title>
    <style>
        .bac-arrow{
            bottom: 4.5vh;
            left: 52%;
        }
    </style>
</head>

<body class="poet-poem-page">
    <div class="main-container">
        <video autoplay loop muted playsinline class="back-full-video">
            <source src="../../assets/video/magtymguly-poem-back.mp4" type="video/mp4">
        </video>
        <div onclick="window.location.href='../magtymguly.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <div class="text-container-big" style="display: none;">
                <div class="scrolling-text">
                    <p class="mr-b">Magtymguly geljek nesillere baý medeni miras galdyrypdyr. Onuň döredijiligi sözüň doly manysynda
                        türkmen halkynyň milli baýlygyna öwrüldi. Şahyryň eserleri indi iki ýüz ýyldan gowrak wagt bäri
                        halka hyzmat edip gelýär. Şeýle hem ol edebiýat meýdanynda ençeme şahyrlara uly döredijilik
                        mekdebi
                        boldy, olara halypalyk kömegini berdi.</p>
                    <p class="mr-b">Şahyryň döredijiligi feodalizm zamanynda, zulum-sütemiň, ezilişiň, deňsizligiň hökum süren
                        zamanynda
                        kemala gelip, ol zulum-süteme, deňsizlige, adalatsyzlyga, ezilişe garşy göreşlerde ösüpdir we
                        kämilleşipdir. Şahyr hemişe il-ýurduň, ezilenleriň, horlananlaryň bähbitleriniň goragynda
                        bolupdyr.
                        Ol ömürboýy hakykaty, adalaty agtarypdyr. Magtymguly Pyragynyňky ýaly döwrüň
                        syýasy-jemgyýetçilik
                        aňyna, çeper döredijiligine, şonuň ýaly-da halkyň aňyýetine şeýle güýçli täsir eden döredijilik
                        örän
                        seýrek duş gelýär. Onuň gozgan watansöýüjilik, dostluk, agzybirlik, ynsanperwerlik baradaky
                        oý-pikirleri, ahlak päkligi, syýasy, etiki, estetiki garaýyşlary häzire çenli halkyň ünsüni
                        özüne
                        çekip gelýär. Durmuş hakykatyny çeper beýan etmekde, özboluşly keşpleri döretmekde, şahyrçylyk
                        ussatlygy, şygyr sungatynyň täsin syrlary şahyryň şygyrlarynda jemlenendir.
                        Özünden öňkülere garanyňda, Magtymguly Pyragy edebiýaty durmuşa ýakynlaşdyrmakda, onuň wakalary
                        dogry beýan etmegini, milliligini, halkylygyny, çeperçiligini ösdürmekde uly öňe gidişlik
                        edipdir.
                        Magtymguly Pyragynyň eserleriniň hemmesi şygyr görnüşinde beýan edilipdir. Şahyryň birnäçe
                        poemalary
                        bar. Magtymguly Pyragynyň ýygyndylaryna giren, ýöne düzüjilerdir çapa taýýarlaýjylar tarapyndan
                        adaty goşgulardan tapawutlandyrylmadyk «Atly, ýaranlar», «Gökje kepderi», «Jan içinde», «Jela
                        eýledi», «Galar ýaranlar» atly eserlerini poema diýip atlandyrmak mümkin. Sebäbi olar adaty
                        goşgulardan göwrümi, mazmun ýordumy babatdan tapawutlanýar. Şahyryň «Atly, ýaranlar» diýen
                        eserinde
                        «Ýusup-Züleýha» hekaýaty gysby görnüşde beýan edilýär. «Gökje kepderide» haýyr bilen şeriň özara
                        göreşi hakdaky rowaýat gürrüň berilýär. Magtymguly Pyragynyň «Jan içinde» atly eseri mazmuny
                        hem-de
                        beýan ediliş usuly taýdan özboluşlylygy bilen tapawutlanýar. Onda aýry-aýry haýwanlaryň durmuşy,
                        ýaşaýşy, nämelere ukybynyň bardygy öz sözleri arkaly açylyp görkezilýär. Onuň beýan edilişi
                        basnýa-da çalym edýär. Ol gönüden-göni çagalara niýetlenip ýazylana meňzeýär. «Jela eýledi»,
                        «Galar,
                        ýaranlar» atly eserlerinde bolsa rowaýat getirilýär.</p>
                    <p class="mr-b">Magtymguly Pyragynyň döredijiliginiň temasy örän giň. Onda XVIII asyr türkmen durmuşy
                        hemmetaraplaýyn beýan edilýär. Şahyr halkyň gündelik ýaşaýşynyň ähli meselelerine seslenip, ol
                        barada pikir ýöredipdir. Şonda ol il-ýurdunyň umumy keşbini, ýüze çykan möhüm taryhy wakalary,
                        döwürdeşleriniň isleg-arzuwlaryny, watançylyk, ahlak, etiki, estetiki duýgularyny, olaryň
                        biri-birleri bilen bolan raýdaşlyklaryny, dini garaýyşlaryny, çeken azap-güzaplaryny, alyp baran
                        göreşlerini, adamkärçilik mertebelerini, nesil terbiýeläp ýetişdirmekdäki eden tagallalaryny,
                        yşk-söýgi babatda başdan geçiren ahwalatlaryny, jemgyýet, häkimlik, häkim toparlar baradaky
                        oýlanmalaryny we beýlekileri çeper görnüşde beýan edipdir. Diňe bir beýan etmek däl, eýsem,
                        olary
                        örän dogruçyl, anyk görkezmegi-de başarypdyr. Ine, şonuň üçinem E.E.Bertels beýik akyldaryň
                        döredijiligini Jemşidiň jamyna meňzedipdir.</p>

                </div>
            </div>

        </div>
    </div>

</body>

</html>