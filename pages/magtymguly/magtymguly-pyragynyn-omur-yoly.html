<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <link rel="stylesheet" href="../../style/slick.css">
    <script src="../../js/jquery.min.js" type="application/javascript"></script>
    <script src="../../js/slick.min.js" type="application/javascript"></script>
    <script src="../../js/custom.js" type="application/javascript"></script>
    <title>Magtymguly Pyragynyň ömür ýoly</title>
    <style>
        .bac-arrow{
            bottom: 4.5vh;
            left: 52%;
        }
    </style>
</head>

<body class="poet-poem-page">
    <div class="main-container">
        <video autoplay loop muted playsinline class="back-full-video">
            <source src="../../assets/video/magtymguly-poem-back.mp4" type="video/mp4">
        </video>
        <div onclick="window.location.href='../magtymguly.html'" class="bac-arrow">
            <img src="../../assets/image/back.png" alt="back">
        </div>
        <div class="over-container">
            <div class="text-container-big" style="display: none;">
                <div class="scrolling-text">
                    <p class="mr-b">
                        Magtymguly Pyragy XVIII-XIX asyrda ýaşan, türkmen klassyky edebiýatynyň düýbüni tutan, türkmen
                        edebi dilini ösdürmekde köp işleri bitiren şahyrdyr. Ol öz halkynyň azatlygyny, özbaşdaklygyny,
                        garaşsyzlygyny arzuw eden, halk arasynda uly hormata mynasyp bolan klassyky şahyrdyr. Magtymguly
                        özüniň dürdäne edebi döredijiligi bilen adamkärçiligiň iň gowy, ajaýyp sypatlaryny ussatlyk
                        bilen wasp edipdir. Şonuň ýaly hem ol harsydünýäleri, tekepbirleri, şöhratparazlary, ulumsylyk,
                        gedemlik edýänleri goşgularynda paş edipdir.
                    </p>
                    <p class="mr-b">
                        Türkmen halkynyň beýik şahyry Magtymguly Pyragy gökleň türkmenlerindendir. Ol, takmynan,
                        1724-nji ýylda Etrek derýasynyň boýunda, Hajygowşan diýen ýerde dogulýar. Ol ömrüniň köpüsini
                        öňki Etrek, Gürgen sebitlerinde, häzirki Magtymguly etrabynda geçiripdir. Bu hakda şahyr özüniň
                        «Äleme belgilidir» diýen goşgusynda:
                    </p>
                    <p class="mr-b"><em>Ýaz geler, wagtda gider, gaflata çykmyş gözlerim,</em><br>
                        <em>Açaýyn diýsem açylmaz, ne agyr uýkulydyr.</em><br>
                        <em>Bilmeýen soranlara aýdyň, bu garyp adymyz:</em><br>
                        <em>Asly Gerkez, ýurdy – Etrek, ady – Magtymguludyr</em>
                    </p>

                    <p class="mr-b">
                        – diýip, öz adyny we kimlerdendigini, niredendigini anyk aýdýar. Magtymguly Pyragy başlangyç
                        bilimi, terbiýäni kakasy Azadydan alýar. Ol bu hakda:
                    </p>
                    <p class="mr-b"><em>Ylym öwreden ussat – kyblam pederdir</em> – diýip ýazýar.</p>

                    <p class="mr-b">
                        Magtymguly Pyragynyň kakasy Döwletmämmet Azady, takmynan, 1695-nji ýylda Etrek derýasynyň
                        boýunda, dürli hünärlerden habarly Magtymguly Ýonaçynyň maşgalasynda dogulýar. Ol gerkezleriň
                        gyşyk urugyndan bolupdyr. Şahyryň ejesi Orazgül eje gerkezleriň şyhbeki urugyndan bolupdyr.
                        Maglumatlarda beýan edilişine görä, gyşyklar we şyhbekiler şol ýyllardan bäri guda gatnaşygyny
                        saklap gelýärler.
                    </p>
                    <p class="mr-b">
                        Magtymguly Pyragy örän ýiti zehinli bolupdyr. Ol dürli kitaplary ýadawsyz, çakdanaşa köp
                        okapdyr. Ol ýaş wagty kakasyndan, ejesinden, obanyň ýaşuly adamlaryndan köp halk rowaýatlary,
                        goşgy-gazallary, ertekileri, nakyllary höwes bilen diňlär eken. Ol kakasy Döwletmämmet Azadynyň
                        döreden eserleriniň köpüsini ýatdan öwrenipdir.
                    </p>
                    <p class="mr-b">
                        Magtymguly Pyragynyň okuwa höwesliligine göz ýetiren Döwletmämmet Azady onuň ylymly adam bolup
                        ýetişmegi barada alada edipdir. Ol öz ogluny Halaçdaky Idris baban, Buharadaky Gögeldaş
                        medresesinde okadypdyr. Şahyr Gögeldaş medresesinde okaýarka, medresede sapak berýän siriýaly
                        türkmen Nury Kazym ibn Bahr bilen tanyş bolýar. Şahyr soň Hywadaky Şirgazy medresesinde üç ýyl
                        okaýar. Ol medresede okadylýan sapaklaryň daşyndan gündogaryň görnükli şahyrlaryndan Nyzamynyň,
                        Nesiminiň, Fizulynyň, Nowaýynyň we beýlekileriň eserlerini ýadawsyz okapdyr. Okuwyň ilkinji
                        ýylynda Magtymguly talyplaryň halypasy bolýar. Okuwyň soňky ýylynda onuň mugallymy Magtymgula
                        sapak geçmegi ynanýar eken.
                    </p>
                    <p class="mr-b">
                        Magtymguly Pyragy öz döwrüniň iň bilimli, düşünjeli adamy bolup ýetişipdir. Ol Owganystana,
                        Hindistana, Özbegistana we dünýäniň beýleki köp ýurtlaryna syýahat edipdir.
                    </p>
                    <p class="mr-b">
                        Magtymguly Pyragynyň goşgulary, esasan, watansöýüjilik («Türkmeniň», «Döker bolduk ýaşymyz»,
                        «Öňi-ardy bilinmez»), öwüt-nesihat («Janyna degmez», «Gerekdir»), durmuş-deňsizlik («Gaça
                        başlady», «Ili gözlär») temalarda döredilendir. Onuň eserleri durmuşyň dürli taraplaryny öz
                        içine alýar. Ol türkmen klassyky şygryýetini dünýä okyjylaryna tanadan görnükli şahyrdyr.
                    </p>
                    <p class="mr-b">
                        Magtymguly Pyragynyň maşgala ýagdaýy jedelli meseleleriň biri bolup durýar. Goşgularyna
                        esaslanyp, onuň Meňli diýen gyzy söýendigini, ýöne käbir sebäplere görä alyp bilmändigi hakda
                        alymlar netijä gelýärler. Meňliniň hakyky ady baradaky çaklamalarda ony Ýaňybeg, Hallygül diýip
                        atlandyrýarlar. Onuň kakasyna Medet Pälwan diýipdirler. Ol atbakar bolupdyr.
                    </p>
                    <p class="mr-b">
                        Ýene bir maglumatda Meňli gyz daýzasynyň Şyhym harpyk atly ogly bilen çaga mahallary adaglanýar.
                        Magtymguluda göwnüniň bardygyna garamazdan, ony adagly bolany üçin, Şyhym harpyga berýärler. Ol
                        ýaş wagty, ilkinji çagasynyň üstünden aradan çykýar.
                    </p>
                    <p class="mr-b">
                        Magtymgula şehit dogany Abdyllanyň aýaly ýagny, Akgyz diýen ýeňňesi dakylýar. Ondan Mollabäbek,
                        Ybraýym diýen iki ogul bolup, olar hem ýaşlykda ýogalýarlar. Şahyr perzentlerini ýatlap,
                        «Yzlamaýan bolarmy?», «Mübtela kyldy» ýaly şygyrlaryny ýazypdyr.
                    </p>
                    <p class="mr-b">
                        Magtymguly, takmynan, 1807-nji ýylda Atasary diýilýän çeşmäniň boýunda, Soňudagyň ýanynda aradan
                        çykýar. Ony kakasynyň ýanynda – «Garry molla» gonamçylygynda jaýlapdyrlar. Gonamçylyk Eýran
                        Yslam Respublikasynyň Gülüstan welaýatynyň Aktokaý obasynda ýerleşýär.
                    </p>

                </div>
            </div>

        </div>
    </div>

</body>

</html>